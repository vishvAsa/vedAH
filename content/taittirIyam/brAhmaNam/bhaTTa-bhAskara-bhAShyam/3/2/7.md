---
title: ०७,
unicode_script: devanagari
---
### मन्त्रः
धृष्टि॑रसि॒ ब्रह्म॑ य॒च्छेत्या॑ह॒ धृत्यै᳚ ।

#### टीका

1धृष्टिरसीति धृष्ट्यादानम् ॥ शत्रूणां धर्षणसामर्थ्यात् धारणाय भवति ॥

### मन्त्रः
अपा᳚ग्ने॒ऽग्निमा॒माद॑ञ्जहि॒ निष्क्र॒व्यादꣳ॑ से॒धा दे॑व॒यज॑व्ँव॒हेत्या॑ह ।
य ए॒वामात्क्र॒व्यात् ।
तम॑प॒हत्य॑ ।
मेध्ये॒ऽग्नौ क॒पाल॒मुप॑दधाति ।
#### टीका
2अपाग्न इति गार्हपत्याभिमन्त्रणम् ॥ आमात् अपक्वाशी हविषो विनाशकः । 'अदोऽनन्ने इति विट् । निष्क्रव्यादमित्यङ्गारनिरसनम् । क्रव्यात् पक्वमांसाशी चिताग्निः । 'क्रव्ये च' इति विट् । आदेवयजमित्यङ्गारमन्यमावर्तयति । मेध्यः मेधार्हः देवयट् नाम हविषां सम्यक् संपादयिता देवानां यष्टा ॥

### मन्त्रः
निर्द॑ग्ध॒ꣳ॒ रख्षो॒ निर्द॑ग्धा॒ अरा॑तय॒'' इत्या॑ह ।
रख्षाꣳ॑स्ये॒व निर्द॑हति ।
अ॒ग्नि॒वत्युप॑दधाति ।
अ॒स्मिन्ने॒व लो॒के ज्योति॑र्धत्ते ।
अङ्गा॑र॒मधि॑वर्तयति ॥50॥  
अ॒न्तरि॑ख्ष ए॒व ज्योति॑र्धत्ते ।
आ॒दि॒त्यमे॒वामुष्मि॑ल्ँलो॒के ज्योति॑र्धत्ते ।
ज्योति॑ष्मन्तोऽस्मा इ॒मे लो॒का भ॑वन्ति ।
य ए॒वव्ँवेद॑ ।
#### टीका
3निर्दग्धमित्यङ्गाराधिवर्तनम् ॥ अग्निवतीत्यादि । 'छन्दसीरः' इति मतुपो वत्वम् । 'ह्रस्वनुड्भ्याम्' इति मतुप उदात्तत्वम् । अग्निवति प्रदेशे कपालोपधानात् अस्मिन् पृथिवीलोके ज्योतिर्धत्ते । कपालेऽङ्गाराधिवर्तनात् अन्तरिक्षं ज्योतिष्मत्करोति अमुष्मिन् द्युलोके आदित्याख्यं ज्योतिः प्रागेव सन्निहितम् । अथैवं वेदितुरपि एते त्रयो लोकाः ज्योतिष्मन्तो भवन्ति ॥

### मन्त्रः
ध्रु॒वम॑सि पृथि॒वीन्दृ॒ꣳ॒हेत्या॑ह ।
पृ॒थि॒वीमे॒वैतेन॑ दृ॒ꣳहति ।
#### टीका
4ध्रुवमिति मध्यमकपालोपधानम् ।
### मन्त्रः
ध॒र्त्रम॑स्य॒न्तरि॑ख्षन्दृ॒ꣳ॒हेत्या॑ह ।
अ॒न्तरि॑ख्षमे॒वैतेन॑ दृꣳहति ।
#### टीका
धर्त्रमिति पूर्वार्ध्योपधानम् ।
### मन्त्रः
ध॒रुण॑मसि॒ दिव॑न्दृ॒ꣳ॒हेत्या॑ह ।
दिव॑मे॒वैतेन॑ दृꣳहति ॥51॥  

#### टीका
धरुणमित्यपरार्ध्योपधानम् ।
### मन्त्रः
धर्मा॑सि॒ दिशो॑ दृ॒ꣳ॒हेत्या॑ह ।
दिश॑ ए॒वैतेन॑ दृꣳहति ।
इ॒माने॒वैतैर्लो॒कान्दृꣳ॑हति ।
#### टीका
धर्मासीति दक्षिणार्ध्योपधानम् ॥
### मन्त्रः
दृꣳह॑न्तेऽस्मा इ॒मे लो॒काᳶ प्र॒जया॑ प॒शुभिः॑ ।
य ए॒वव्ँवेद॑ ।

#### टीका
दृंहन्त इति । दृहि वृद्धौ, उदात्तेत्, कर्मकर्तर्यात्मनेपदम् । स्वयमेवात्मानं दृंहयतीति । 'निश्रन्थि' इत्यादिना यगभावः, 'छन्दस्युभयथा' इति शपः आर्धधातुकत्वात् णिलोपः ॥

### मन्त्रः

त्रीण्यग्रे॑ क॒पाला॒न्युप॑दधाति ।
त्रय॑ इ॒मे लो॒काः ।
ए॒षाल्ँलो॒काना॒माप्त्यै᳚ ।
एक॒मग्रे॑ क॒पाल॒मुप॑दधाति ।
एक॒व्ँवा अग्रे॑ क॒पाल॒म्पुरु॑षस्य स॒म्भव॑ति ॥52॥  
अथ॒ द्वे ।
अथ॒ त्रीणि॑ ।
अथ॑ च॒त्वारि॑ ।
अथा॒ष्टौ ।
तस्मा॑द॒ष्टाक॑पाल॒म्पुरु॑षस्य॒ शिरः॑ ।
#### टीका
5त्रीण्यग्र इति सङ्ख्यास्तुतिः ॥ त्रीणि मध्यमपूर्वापराणि । एकमग्र इत्यादि अष्टाकपालावयवसङ्ख्यास्तुतिः । तत्र नानामन्त्रकाणि चत्वारि, पञ्चमादीन्येकमन्त्रकाणि ।
### मन्त्रः
यदे॒वङ्क॒पाला᳚न्युप॒दधा॑ति ।
य॒ज्ञो वै प्र॒जाप॑तिः ।
य॒ज्ञमे॒व प्र॒जाप॑ति॒ꣳ॒ सꣵस्क॑रोति ।  
आ॒त्मान॑मे॒व तथ्सꣳस्क॑रोति ।
तꣳ सꣵस्कृ॑तमा॒त्मान᳚म् ॥53॥  
अ॒मुष्मि॑ल्ँलो॒केऽनु॒ परै॑ति ।
#### टीका

तत्रात्मसमष्टिरूपः प्रजापतिः स्वयं यज्ञः तेन यज्ञसंस्कारण कपालोपधानादिना तद्व्यष्टिभूत आत्मा स्वयं संस्क्रियते । तं तथा संस्कृतं आत्मानं अमुष्मिन् लोकादौ भोगस्थाने अयं पुरुषः अनुपरैति अनुगच्छति । एकस्यैव संस्कृतासंस्कृतरूपेण भेद उपचर्यते ॥
1111
यद॒ष्टावु॑प॒दधा॑ति ।
गा॒य॒त्रि॒या तथ्सम्मि॑तम् ।
यन्नव॑ ।
त्रि॒वृता॒ तत् ।
यद्दश॑ ।
वि॒राजा॒ तत् ।
यदेका॑दश ।
त्रि॒ष्टुभा॒ तत् ।
यद्द्वाद॑श ॥54॥  
जग॑त्या॒ तत् ।
छन्द॑स्सम्मितानि॒ स उ॑प॒दध॑त्क॒पाला॑नि ।
इ॒माल्ँ लो॒कान॑नुपू॒र्वन्दिशो॒ विधृ॑त्यै दृꣳहति ।

### मन्त्रः
यद॒ष्टावु॑प॒दधा॑ति ।
गा॒य॒त्रि॒या तथ्सम्मि॑तम् ।
यन्नव॑ ।
त्रि॒वृता॒ तत् ।
यद्दश॑ ।
वि॒राजा॒ तत् ।
यदेका॑दश ।
त्रि॒ष्टुभा॒ तत् ।
यद्द्वाद॑श ॥54॥  
जग॑त्या॒ तत् ।
छन्द॑स्सम्मितानि॒ स उ॑प॒दध॑त्क॒पाला॑नि ।

#### टीका
6यदष्टावित्यष्टाकपालादीनां छन्दस्त्वेन स्तुतिः ॥ छन्दस्सम्मितानीति । नवत्वान्वयात् त्रिवृत् अतिबृहत्युपचर्यते । 'तृतीया कर्मणि' इति पूर्वपदप्रकतिस्वरत्वम् ।

### मन्त्रः
इ॒माल्ँ लो॒कान॑नुपू॒र्वन्दिशो॒ विधृ॑त्यै दृꣳहति ।

#### टीका
इमानिति । इमान् लोकान् दिशश्च विधृत्यै पृथगवस्थानाय दृंहति लोकानां दिशां च छन्दःकारणकत्वात्, आयुरादीनि च यजमाने स्थापयति तत्कारणानां छन्दसां स्थापितत्वात् ।
### मन्त्रः
अथायु॑ᳶ प्रा॒णान्प्र॒जाम्प॒शून् यज॑माने दधाति ।
स॒जा॒तान॑स्मा अ॒भितो॑ बहु॒लान्क॑रोति ।
#### टीका
सजातान् समानजन्मनश्च पुरुषान् अभितः सेवमानान् बन्धून् चास्य करोति अभितश्छन्दसां स्थापनात् ॥

### मन्त्रः
चित॒स्स्थेत्या॑ह ।
य॒था॒य॒जुरे॒वैतत् ।

#### टीका
7चितः स्थेत्यन्यकपालोपधानम् ॥ प्रजादिसिद्धिर्यथायजुर्भवत्येव ॥
### मन्त्रः

भृगू॑णा॒मङ्गि॑रसा॒न्तप॑सा तप्यध्व॒मित्या॑ह ।
दे॒वता॑नामे॒वैना॑नि॒ तप॑सा तपति ।
तानि॒ तत॒स्सꣵस्थि॑ते ।
यानि॑ घ॒र्मे क॒पाला᳚न्युपचि॒न्वन्ति॑ वे॒धस॒ इति॒ चतु॑ष्पदय॒र्चा वि मु॑ञ्चति ।
चतु॑ष्पादᳶ प॒शवः॑ ।
प॒शुष्वे॒वोपरि॑ष्टा॒त्प्रति॑तिष्ठति ॥55॥  
#### टीका

8भृगूणामित्यङ्गाराभिवासनम् ॥ चतुष्पदयर्चेति । इत्थं ज्ञात्वाऽनुष्ठेयमिति दर्शयति । लोपे समासान्ते 'टाबृचि' इति टापि 'पादः पत्' इति पद्भावः ॥

इति ब्राह्मणे तृतीये द्वितीये सप्तमः ॥  
