+++
title = "अनध्यायः"
+++

आपस्तम्बधर्मसूत्रेषु त्व् अल्पा एव नित्यानध्यायकालाः - अमावास्या यथा।  
प्रायेण "द्वाव् एव वर्जयेन् नित्यम्" इति मनूक्तं गृहीतुम् उत्तमम्। 

## प्रमाणकलनम्
हारीतः—

> प्रतिपत्सु चतुर्दश्याम्  
अष्टम्यां पर्वणोर्द्वयोः।  
श्वोऽनध्यायेऽद्य शर्वर्यां  
नाधीयीत कदाचन॥ 

मनुः—

> इमान् नित्यम् +++(उत्सर्गापेक्षयापि)+++ अनध्यायान्  
अधीयानो विवर्जयेत् ।  
अध्यापनं च कुर्वाणः  
शिष्याणां विधिपूर्वकम्  ॥ ४.१०१ ॥  
> …  
> अमावास्या गुरुं हन्ति  
शिष्यं हन्ति चतुर्दशी।  
ब्रह्माष्टकापौर्णमास्यस्  
तस्मात् ताः परिवर्जयेद्॥

इति। किञ्च, स्वयम् अन्ते स्पष्टीकरोति - 

> द्वाव् एव वर्जयेन् नित्यम्  
अनध्यायौ प्रयत्नतः ।  
स्वाध्याय-भूमिं चाऽशुद्धम्  
आत्मानं चाऽशुचिं द्विजः  ॥ ४.१२७ ॥+++(5)+++

तत्र मेधातिथिः - 

> **नित्य**ग्रहणात् पूर्वत्रानध्यायानां विकल्पः । 

याज्ञवल्क्यः—

> पञ्चदश्यां चतुर्दश्यां  
> अष्टम्यां राहुसूतके।

जाबालिः—

> नाधीयीत नरो नित्यम्  
आदावन्ते च पक्षयोः।  
आदौ च हीयते बुद्धिर्  
अन्ते च ब्रह्म हीयते॥  

"पक्षादिः प्रतिपत्, पक्षान्तः चतुर्दशी॥" इति केचित्। 

## इष्टि-सम्बन्धः
मन्ये स्थालीपाक/इष्टि-दिनेनेदं विज्ञायेत, नोदयकालीनया तिथ्या।  
यदाहुः - "पक्षान्ता उपवस्तव्याः, पक्षादयो ऽभियष्टव्याः।"

तेनैव +उपवासेष्ट्याद्यनुष्टानश्रमेण +अनध्यायनियमस् सङ्गच्छतेतराम्। 
Source: [TW](https://github.com/jyotisham/jyotisha/issues/160)
