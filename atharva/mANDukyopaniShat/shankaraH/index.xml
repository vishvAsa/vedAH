<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;शङ्करः on वेदे विश्वासटिप्पन्यः</title>
    <link>https://vishvAsa.github.io/vedAH/atharva/mANDukyopaniShat/shankaraH/</link>
    <description>Recent content in &#43;शङ्करः on वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH/atharva/mANDukyopaniShat/shankaraH/index.xml" rel="self" type="application/rss+xml" />
    <item>
      <title>०१ आगमप्रकरणम्</title>
      <link>https://vishvAsa.github.io/vedAH/atharva/mANDukyopaniShat/shankaraH/01_AgamaprakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH/atharva/mANDukyopaniShat/shankaraH/01_AgamaprakaraNam/</guid>
      <description>&lt;p&gt;प्रज्ञानांशुप्रतानैः स्थिरचरनिकरव्यापिभिर्व्याप्य लोका -&lt;br&gt;&#xA;न्भुक्त्वा भोगान्स्थविष्ठान्पुनरपि धिषणोद्भासितान्कामजन्यान्।&lt;br&gt;&#xA;पीत्वा सर्वान्विशेषान्स्वपिति मधुरभुङ्मायया भोजयन्नो&lt;br&gt;&#xA;मायासङ्ख्यातुरीयं परममृतमजं ब्रह्म यत्तन्नतोऽस्मि ॥ १ ॥&lt;/p&gt;&#xA;&lt;p&gt;यो विश्वात्मा विधिजविषयान्प्राश्य भोगान्स्थविष्ठा -&lt;br&gt;&#xA;न्पश्चाच्चान्यान्स्वमतिविभवाञ्ज्योतिषा स्वेन सूक्ष्मान्।&lt;br&gt;&#xA;सर्वानेतान्पुनरपि शनैः स्वात्मनि स्थापयित्वा&lt;br&gt;&#xA;हित्वा सर्वान्विशेषान्विगतगुणगणः पात्वसौ नस्तुरीयः ॥ २ ॥&lt;/p&gt;&#xA;&lt;p&gt;ओमित्येतदक्षरमिदं सर्वं तस्योपव्याख्यानम्। वेदान्तार्थसारसङ्ग्रहभूतमिदं प्रकरणचतुष्टयम् ओमित्येतदक्षरमित्यादि आरभ्यते। अत एव न पृथक् सम्बन्धाभिधेयप्रयोजनानि वक्तव्यानि। यान्येव तु वेदान्ते सम्बन्धाभिधेयप्रयोजनानि, तान्येवेहापि भवितुमर्हन्ति ; तथापि प्रकरणव्याचिख्यासुना सङ्क्षेपतो वक्तव्यानीति मन्यन्ते व्याख्यातारः। तत्र प्रयोजनवत्साधनाभिव्यञ्जकत्वेनाभिधेयसम्बद्धं शास्त्रं पारम्पर्येण विशिष्टसम्बन्धाभिधेयप्रयोजनवद्भवति। किं पुनस्तत्प्रयोजनमिति, उच्यते — रोगार्तस्येव रोगनिवृत्तौ स्वस्थता, तथा दुःखात्मकस्यात्मनो द्वैतप्रपञ्चोपशमे स्वस्थता ; अद्वैतभावः प्रयोजनम्। द्वैतप्रपञ्चस्य चाविद्याकृतत्वाद्विद्यया तदुपशमः स्यादिति ब्रह्मविद्याप्रकाशनाय अस्यारम्भः क्रियते। [‘यत्र हि द्वैतमिव भवति’ (बृ. उ. २। ४। १४)]-, [(बृ. उ. ४। ५। १५)]-) [‘यत्र वान्यदिव स्यात्तत्रान्योऽन्यत्पश्येदन्योऽन्यद्विजानीयात्’ (बृ. उ. ४। ३। ३१)]- [‘यत्र त्वस्य सर्वमात्मैवाभूत्तत्केन कं पश्येत्तत्केन कं विजानीयात्’ (बृ. उ. ४। ५। १५)]- इत्यादिश्रुतिभ्योऽस्यार्थस्य सिद्धिः। तत्र तावदोङ्कारनिर्णयाय प्रथमं प्रकरणमागमप्रधानमात्मतत्त्वप्रतिपत्त्युपायभूतम्। यस्य द्वैतप्रपञ्चस्योपशमे अद्वैतप्रतिपत्तिः रज्ज्वामिव सर्पादिविकल्पोपशमे रज्जुतत्त्वप्रतिपत्तिः, तस्य द्वैतस्य हेतुतो वैतथ्यप्रतिपादनाय द्वितीयं प्रकरणम्। तथा अद्वैतस्यापि वैतथ्यप्रसङ्गप्राप्तौ, युक्तितस्तथात्वप्रतिपादनाय तृतीयं प्रकरणम्। अद्वैतस्य तथात्वप्रतिपत्तिविपक्षभूतानि यानि वादान्तराण्यवैदिकानि सन्ति, तेषामन्योन्यविरोधित्वादतथार्थत्वेन तदुपपत्तिभिरेव निराकरणाय चतुर्थं प्रकरणम् ॥&lt;/p&gt;</description>
    </item>
    <item>
      <title>०२ वैतथ्यप्रकरणम्</title>
      <link>https://vishvAsa.github.io/vedAH/atharva/mANDukyopaniShat/shankaraH/02_vaitathyaprakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH/atharva/mANDukyopaniShat/shankaraH/02_vaitathyaprakaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;वैतथ्यं सर्वभावानां स्वप्न आहुर्मनीषिणः ।&lt;br&gt;&#xA;अन्तःस्थानात्तु भावानां संवृतत्वेन हेतुना ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;गौडपाद-कारिका&lt;/summary&gt;&#xA;&lt;p&gt;वैतथ्यं सर्वभावानां स्वप्न आहुर्मनीषिणः ।&lt;br&gt;&#xA;अन्तःस्थानात्तु भावानां संवृतत्वेन हेतुना ॥ १ ॥&lt;/p&gt;&#xA;&lt;/details&gt;&#xA;&lt;p&gt;‘ज्ञाते द्वैतं न विद्यते’ इत्युक्तम् [‘एकमेवाद्वितीयम्’ (छा. उ. ६। २। १)]- इत्यादिश्रुतिभ्यः। आगममात्रं तत्। तत्र उपपत्त्यापि द्वैतस्य वैतथ्यं शक्यतेऽवधारयितुमिति द्वितीयं प्रकरणमारभ्यते — वैतथ्यमित्यादिना। वितथस्य भावो वैतथ्यम् ; असत्यत्वमित्यर्थः। कस्य ? सर्वेषां बाह्याध्यात्मिकानां भावानां पदार्थानां स्वप्ने उपलभ्यमानानाम् , आहुः कथयन्ति मनीषिणः प्रमाणकुशलाः। वैतथ्ये हेतुमाह — अन्तःस्थानात् , अन्तः शरीरस्य मध्ये स्थानं येषाम् ; तत्र हि भावा उपलभ्यन्ते पर्वतहस्त्यादयः, न बहिः शरीरात् ; तस्मात् ते वितथा भवितुमर्हन्ति। ननु अपवरकाद्यन्तरुपलभ्यमानैर्घटादिभिरनैकान्तिको हेतुरित्याशङ्क्याह — संवृतत्वेन हेतुनेति। अन्तः संवृतस्थानादित्यर्थः। न ह्यन्तः संवृते देहान्तर्नाडीषु पर्वतहस्त्यादीनां सम्भवोऽस्ति ; न हि देहे पर्वतोऽस्ति ॥&lt;/p&gt;</description>
    </item>
    <item>
      <title>०३ अद्वैतप्रकरणम्</title>
      <link>https://vishvAsa.github.io/vedAH/atharva/mANDukyopaniShat/shankaraH/03_advaitaprakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH/atharva/mANDukyopaniShat/shankaraH/03_advaitaprakaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;उपासनाश्रितो धर्मो जाते ब्रह्मणि वर्तते ।&lt;br&gt;&#xA;प्रागुत्पत्तेरजं सर्वं तेनासौ कृपणः स्मृतः ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;गौडपाद-कारिका&lt;/summary&gt;&#xA;&lt;p&gt;उपासनाश्रितो धर्मो जाते ब्रह्मणि वर्तते ।&lt;br&gt;&#xA;प्रागुत्पत्तेरजं सर्वं तेनासौ कृपणः स्मृतः ॥ १ ॥&lt;/p&gt;&#xA;&lt;/details&gt;&#xA;&lt;p&gt;ओङ्कारनिर्णये उक्तः प्रपञ्चोपशमः शिवोऽद्वैत आत्मेति प्रतिज्ञामात्रेण, [‘ज्ञाते द्वैतं न विद्यते’ (मा. का. १। १८)]- इति च। तत्र द्वैताभावस्तु वैतथ्यप्रकरणेन स्वप्नमायागन्धर्वनगरादिदृष्टान्तैर्दृश्यत्वाद्यन्तवत्त्वादिहेतुभिस्तर्केण च प्रतिपादितः। अद्वैतं किमागममात्रेण प्रतिपत्तव्यम् , आहोस्वित्तर्केणापीत्यत आह — शक्यते तर्केणापि ज्ञातुम् ; तत्कथमित्यद्वैतप्रकरणमारभ्यते। उपास्योपासनादिभेदजातं सर्वं वितथम् , केवलश्चात्मा अद्वयः परमार्थ इति स्थितमतीते प्रकरणे ; यतः उपासनाश्रितः उपासनामात्मनो मोक्षसाधनत्वेन गतः उपासकोऽहं ममोपास्यं ब्रह्म। तदुपासनं कृत्वा जाते ब्रह्मणीदानीं वर्तमानः अजं ब्रह्म शरीरपातादूर्ध्वं प्रतिपत्स्ये प्रागुत्पत्तेश्चाजमिदं सर्वमहं च। यदात्मकोऽहं प्रागुत्पत्तेरिदानीं जातो जाते ब्रह्मणि च वर्तमान उपासनया पुनस्तदेव प्रतिपत्स्ये इत्येवमुपासनाश्रितो धर्मः साधकः येनैवं क्षुद्रब्रह्मवित् , तेनासौ कारणेन कृपणो दीनोऽल्पकः स्मृतो नित्याजब्रह्मदर्शिभिर्महात्मभिरित्यभिप्रायः, [‘यद्वाचानभ्युदितं येन वागभ्युद्यते। तदेव ब्रह्म त्वं विद्धि नेदं यदिदमुपासते’ (के. उ. १। ५)]- इत्यादिश्रुतेस्तलवकाराणाम् ॥&lt;/p&gt;</description>
    </item>
    <item>
      <title>०४ अलातशान्तिप्रकरणम्</title>
      <link>https://vishvAsa.github.io/vedAH/atharva/mANDukyopaniShat/shankaraH/04_alAtashAntiprakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH/atharva/mANDukyopaniShat/shankaraH/04_alAtashAntiprakaraNam/</guid>
      <description>&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;ज्ञानेनाकाशकल्पेन धर्मान्यो गगनोपमान् ।&lt;br&gt;&#xA;ज्ञेयाभिन्नेन सम्बुद्धस्तं वन्दे द्विपदां वरम् ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;गौडपाद-कारिका&lt;/summary&gt;&#xA;&lt;p&gt;ज्ञानेनाकाशकल्पेन धर्मान्यो गगनोपमान् ।&lt;br&gt;&#xA;ज्ञेयाभिन्नेन सम्बुद्धस्तं वन्दे द्विपदां वरम् ॥ १ ॥&lt;/p&gt;&#xA;&lt;/details&gt;&#xA;&lt;p&gt;ओङ्कारनिर्णयद्वारेण आगमतः प्रतिज्ञातस्याद्वैतस्य बाह्यविषयभेदवैतथ्याच्च सिद्धस्य पुनरद्वैते शास्त्रयुक्तिभ्यां साक्षान्निर्धारितस्य एतदुत्तमं सत्यमित्युपसंहारः कृतोऽन्ते। तस्यैतस्यागमार्थस्य अद्वैतदर्शनस्य प्रतिपक्षभूता द्वैतिनो वैनाशिकाश्च। तेषां चान्योन्यविरोधाद्रागद्वेषादिक्लेशास्पदं दर्शनमिति मिथ्यादर्शनत्वं सूचितम् , क्लेशानास्पदत्वात्सम्यग्दर्शनमित्यद्वैतदर्शनस्तुतये। तदिह विस्तरेणान्योन्यविरुद्धतया असम्यग्दर्शनत्वं प्रदर्श्य तत्प्रतिषेधेनाद्वैतदर्शनसिद्धिरुपसंहर्तव्या आवीतन्यायेनेत्यलातशान्तिप्रकरणमारभ्यते। तत्राद्वैतदर्शनसम्प्रदायकर्तुरद्वैतस्वरूपेणैव नमस्कारार्थोऽयमाद्यश्लोकः। आचार्यपूजा हि अभिप्रेतार्थसिद्ध्यर्थेष्यते शास्त्रारम्भे। आकाशेन ईषदसमाप्तमाकाशकल्पमाकाशतुल्यमित्येतत्। तेन आकाशकल्पेन ज्ञानेन। किम् ? धर्मानात्मनः। किंविशिष्टान् ? गगनोपमान् गगनमुपमा येषां ते गगनोपमाः, तानात्मनो धर्मान्। ज्ञानस्यैव पुनर्विशेषणम् — ज्ञेयैर्धर्मैरात्मभिरभिन्नम् अग्न्युष्णवत् सवितृप्रकाशवच्च यत् ज्ञानम् , तेन ज्ञेयाभिन्नेन ज्ञानेन आकाशकल्पेन ज्ञेयात्मस्वरूपाव्यतिरिक्तेन, गगनोपमान्धर्मान्यः सम्बुद्धः सम्बुद्धवान्नित्यमेव ईश्वरो यो नारायणाख्यः, तं वन्दे अभिवादये। द्विपदां वरं द्विपदोपलक्षितानां पुरुषाणां वरं प्रधानम् , पुरुषोत्तममित्यभिप्रायः। उपदेष्टृनमस्कारमुखेन ज्ञानज्ञेयज्ञातृभेदरहितं परमार्थतत्त्वदर्शनमिह प्रकरणे प्रतिपिपादयिषितं प्रतिपक्षप्रतिषेधद्वारेण प्रतिज्ञातं भवति ॥&lt;/p&gt;</description>
    </item>
    <item>
      <title>गौडपादीयकारिकाः - पाठभेदाः</title>
      <link>https://vishvAsa.github.io/vedAH/atharva/mANDukyopaniShat/shankaraH/gauDapAda-kArikA-pATha-bhedAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH/atharva/mANDukyopaniShat/shankaraH/gauDapAda-kArikA-pATha-bhedAH/</guid>
      <description>&lt;p&gt;अथ गौडपादीयकारिकाः&lt;/p&gt;&#xA;&lt;p&gt;(बहिष्[ष्]बहिः)प्रज्ञो विभुर्विश्वो ह्यन्तःप्रज्ञस्तु तैजसः    ।&lt;br&gt;&#xA;घनप्रज्ञस्तथा प्राज्ञ एक एव त्रिधा (स्मृतः [B]स्थितः)  ॥ १.१ ॥&lt;/p&gt;&#xA;&lt;p&gt;दक्षिणाक्षिमुखे विश्वो मनस्यन्तस्तु तैजसः  ।&lt;br&gt;&#xA;आकाशे च हृदि प्राज्ञस्त्रिधा देहे व्यवस्थितः  ॥ १.२ ॥&lt;/p&gt;&#xA;&lt;p&gt;विश्वो हि स्थूलभुङ्नित्यं तैजसः प्रविविक्तभुक् ।&lt;br&gt;&#xA;आनन्दभुक्तथा प्राज्ञस्त्रिधा भोगं निबोधत  ॥ १.३ ॥&lt;/p&gt;&#xA;&lt;p&gt;स्थूलं तर्पयते विश्वं प्रविविक्तं तु तैजसम्  ।&lt;br&gt;&#xA;आनन्दश्च तथा प्राज्ञं त्रिधा तृप्तिं निबोधत  ॥ १.४ ॥&lt;/p&gt;&#xA;&lt;p&gt;त्रिषु धामसु यद्भोज्यं भोक्ता यश्च प्रकीर्तितः  ।&lt;br&gt;&#xA;वेदैतदुभयं यस्तु स भुञ्जानो न लिप्यते  ॥ १.५ ॥&lt;/p&gt;</description>
    </item>
    <item>
      <title>तमिळ्</title>
      <link>https://vishvAsa.github.io/vedAH/atharva/mANDukyopaniShat/shankaraH/tamiL/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH/atharva/mANDukyopaniShat/shankaraH/tamiL/</guid>
      <description>&lt;h1 id=&#34;आगमपरकरणम&#34;&gt;आगमप्रकरणम्&lt;/h1&gt;&#xA;&lt;p&gt;प्रज्ञानांशुप्रतानैः स्थिरचरनिकरव्यापिभिर्व्याप्य लोका -&lt;br&gt;&#xA;न्भुक्त्वा भोगान्स्थविष्ठान्पुनरपि धिषणोद्भासितान्कामजन्यान्।&lt;br&gt;&#xA;पीत्वा सर्वान्विशेषान्स्वपिति मधुरभुङ्मायया भोजयन्नो&lt;br&gt;&#xA;मायासङ्ख्यातुरीयं परममृतमजं ब्रह्म यत्तन्नतोऽस्मि ॥ १ ॥&lt;/p&gt;&#xA;&lt;p&gt;यो विश्वात्मा विधिजविषयान्प्राश्य भोगान्स्थविष्ठा -&lt;br&gt;&#xA;न्पश्चाच्चान्यान्स्वमतिविभवाञ्ज्योतिषा स्वेन सूक्ष्मान्।&lt;br&gt;&#xA;सर्वानेतान्पुनरपि शनैः स्वात्मनि स्थापयित्वा&lt;br&gt;&#xA;हित्वा सर्वान्विशेषान्विगतगुणगणः पात्वसौ नस्तुरीयः ॥ २ ॥&lt;/p&gt;&#xA;&lt;p&gt;ओमित्येतदक्षरमिदं सर्वं तस्योपव्याख्यानम्। वेदान्तार्थसारसङ्ग्रहभूतमिदं&#xA;प्रकरणचतुष्टयम् ओमित्येतदक्षरमित्यादि आरभ्यते। अत एव न पृथक्&#xA;सम्बन्धाभिधेयप्रयोजनानि वक्तव्यानि। यान्येव तु वेदान्ते&#xA;सम्बन्धाभिधेयप्रयोजनानि, तान्येवेहापि भवितुमर्हन्ति ; तथापि&#xA;प्रकरणव्याचिख्यासुना सङ्क्षेपतो वक्तव्यानीति मन्यन्ते व्याख्यातारः ।&lt;/p&gt;&#xA;&lt;p&gt;(ச.பா) இவை எல்லாம் ஓம் என்ற அக்ஷரமே, அதனுடைய உபாக்கியமான இந்த வேதாந்த&#xA;அர்த்த சாரத்தின் சுருக்கமாகிய இந்த பிரகரண சதுஷ்டயம் (இந்த நான்கு&#xA;பிரகரணங்கள்) “ओमित्येतदक्षरमिदम्” முதலிய மந்திரங்களால்&#xA;ஆரம்பிக்கப்படுகிறது. ஆகையால் சம்பந்தம், விஷயம், பிரயோஜனம் இவைகளைத்&#xA;தனியாகக் கூறவேண்டியதில்லை. வேதாந்த சாஸ்திரங்களில் எந்த சம்பந்தம்.&#xA;விஷயம், பிரயோஜனம் சொல்லப்பட்டதோ அதுவே இந்த கிரந்தத்திற்கும் பொருந்தும்,&#xA;அவ்வாறு இருந்தாலும் பிரகரண கிரந்தத்தின் வியாக்யானத்தை செய்ய&#xA;விரும்புபவர்கள் அவைகளை சுருக்கமாக விளக்கவேண்டும்.&lt;/p&gt;</description>
    </item>
  </channel>
</rss>
