+++
title = "०६ सृष्टिर् विष्णोरिच्छामात्रेण भवति"

+++


## विभूतिं प्रसवं त्वन्ये मन्यन्ते सृष्टिचिन्तकाः

# उपनिषत्

# (सृष्टिर् विष्णोरिच्छामात्रेण भवति)

# विभूतिं प्रसवं त्वन्ये मन्यन्ते सृष्टिचिन्तकाः । 

# स्वप्रमायासरूपेति सृष्टिरन्यैर्विकल्पिता ॥ १३ ॥ ७ ॥ 

# इच्छामात्रं प्रभोः सृष्टिरिति सृष्टौ विनिश्चिताः ।

# कालात् प्रसूतिं भूतानां मन्यन्ते कालचिन्तकाः ॥ १४ ॥ ८ ॥

## **भाष्यम् **

***तां सृष्टिं बहुधा प्राहुर्ज्ञानिनोऽज्ञानिनस्तथा ॥ ***

***विष्णुर्विकृतिमायाति महदादिस्वरूपिणीम् ।***

***तत्तद्विविधभूतिस्तु सृष्टिः प्रोक्ता ह्यपण्डितैः । ***

***स्वप्नमायासरूपां च केचिदज्ञा जना विदुः ॥ ***

***अविकारस्य चिन्मात्रस्वेच्छयैवाखिलं जगत् । ***

***उत्पद्यत इति प्राज्ञाः प्राहुर्बह्मादयोऽखिलाः ॥***

***पूर्णशक्तेः कुतो माया सार्वज्ञ्यात् स्वप्नवत् कुतः । ***

***सर्वदोषव्यतीतस्य विकारः कुत इष्यते ॥ ***

***तस्मादेवाविकारस्य विष्णोरिच्छावशादिदम् । ***

***यथार्थमेव सम्भूतमिति वेदवचोऽखिलम् ॥ ***

***केचित् कालत एवैतां सृष्टिमाहुरकोविदाः । ***

***केचिद् रुद्राद् ब्रह्मणश्व प्रधानादिति चापरे । ***

***विमूढाः सर्व एवैते यतो नारायणः परः । ***

***सर्वकर्ता सर्वशक्तिरेक एव नचापरः । ***

***प्रधानकालब्रह्मेशमुखाः सर्वेऽपि तद्वशाः ॥***

