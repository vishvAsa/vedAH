+++
title = "०४ सुषुप्तौ सुखदः प्राज्ञः"

+++


## यत्र सुप्तो न कञ्चन कामं ..

# उपनिषत्

# (सुषुप्तौ सुखदः प्राज्ञः)

# यत्र सुप्तो न कञ्चन कामं कामयते न कञ्चन स्वप्नं पश्यति तत् सुषुप्तम् । सुषुप्तस्थान एकीभूतः प्रज्ञानघन एवाऽनन्दमयो ह्यानन्दभुक् चेतोमुखः प्राज्ञस्तृतीयः पादः ॥ ५ ॥

## **भाष्यम् **

***सुषुप्तं तु तमो ज्ञेयं हरिं प्राप्य तदावृतः । ***

***न कामयेन्नैव पश्येज्जीवः स्वात्मतमो विना ॥ ***

***कालं च तस्य स्थानस्य पतिः प्राज्ञो हरिः स्वयम् । ***

***चित्तस्थो दर्शयेद् यस्मात् तैजसः स्वप्रकृद्धरिः ॥ ***

***न बाह्यं ज्ञापयेद् यस्मात् प्राज्ञस्तेन जनार्दनः । ***

***एकीभावं व्रजेतां च तेन विश्वश्व तैजसः ॥ ***

***एकीभूतस्त्वतः प्राज्ञो घनो जीवस्तमोवृतः । ***

***तन्मात्रस्य सकालस्य घनप्रज्ञः प्रदर्शनात् ॥'***

***इति  प्रकाशिका**याम् ॥***

***आनन्दमयः पूर्णानन्दः । चेतोमुखः ज्ञानस्वरूपमुखः । प्रज्ञानघनत विपरीतसमासः । घनप्रज्ञ इति वक्ष्यमाणत्वात् । विषयभोगं विनाऽनन्द- मात्र भुक्त्वादानन्दभुगिति विशेषः ॥ आनन्दमयत्वचेतोमुखत्व- सर्वज्ञत्वसर्वेश्वरत्वादि चतुष्टयेऽपि समम् । अन्यत्रातिदेशार्थमेकत्राऽनन्दमयत्वं तोमुखत्वं चोक्तम् ॥ ५ ॥***

# उपनिषत्

# एष सर्वेश्वर एष सर्वज्ञ एषोऽन्तर्यामी । एष योनिः सर्वस्य

# प्रभवाप्ययौ हि भूतानाम् ॥ ६ ॥

## **भाष्यम् **

***एष चतूरूप आत्मा सर्वज्ञत्वसर्वेश्वरत्वादिलक्षणः- ***

***'**परमात्मा चतूरूपः सर्वप्राणिशरीरगः । ***

***विश्वश्च तैजसः प्राज्ञस्तुरीयश्चेति कथ्यते ॥ ***

***तानि रूपाणि सर्वाणि पूर्णानन्दमयानि तु । ***

***तोमुखानि सर्वाणि पूर्णज्ञानस्वरूपतः ॥ ***

***मुखशब्दस्तु सर्वस्य देहस्याप्युपलक्षणः । ***

***तथाऽपि मुखशब्दोऽयं पूर्णत्वं सूचयेद् विभोः । ***

***ज्ञानस्य मुख्यवाचित्वान्मुखवाच्यपि सन् स्वतः ॥ '***

***इति मार्कण्डेये ॥***

***'**पूर्णानन्दस्वरूपस्य क्रीडा भोगो नचान्यथा ।***

***यथाऽऽ**दित्यस्य दीपेन न विशेषोऽस्ति कश्चन ॥ '***

***इति ब्रह्मतर्के ॥ ६ ॥***

