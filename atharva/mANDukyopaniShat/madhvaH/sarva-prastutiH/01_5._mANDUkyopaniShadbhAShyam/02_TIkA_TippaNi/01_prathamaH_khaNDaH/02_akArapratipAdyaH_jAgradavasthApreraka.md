+++
title = "०२ अकारप्रतिपाद्यः जाग्रदवस्थाप्रेरकः विश्वः"

+++


## सोऽयमात्मा चतुष्पात्

# उपनिषत्

# (अकारप्रतिपाद्यः जाग्रदवस्थाप्रेरकः विश्वः )

# सोऽयमात्मा चतुष्पात् । जागरितस्थानो बहिः प्रज्ञः सप्ताङ्ग एकोनविंशतिमुखः स्थूलभुग् वैश्वानरः प्रथमः पादः ॥ ३ ॥

## **भाष्यम् **

***'**चतुर्द्धावस्थितो देहे परमात्मा सनातनः । ***

***वैश्वानरो जागरितस्थानगो गजवक्त्रकः ॥ ***

***निर्माता बाह्यसंवित्तेर्जीवानां तदगोचरः ।***

***अष्टादश मुखान्यस्य पुमाकाराणि सर्वशः ॥***

***मद्ध्यमं तु गजाकारं चतुर्बाहुः परः पुमान् । ***

***पादौ हस्तिकरो हस्ता इति सप्ताङ्ग ईरितः ॥ ***

***स्थूलान् भोगानिन्द्रियैः स शुभान् भुङ्क्ते नचाशुभान् । ***

***विश्वं स्थूलं समुद्दिष्टं सर्वगम्यत्वहेतुतः ।***

***तत्सम्बन्धी नरोऽनाशाद् वैश्वानर उदाहृतः ॥***

***विनायकस्तु विश्वस्य ध्यानादैद्गजवक्त्रताम् ।***

***तथैव तैजसद्ध्यानात् त्रिद्ध्यानादिन्द्र इन्द्रताम् ॥'***

***'**चतुर्ध्यानाच्च रुद्रत्वं रुद्र आप जनार्दनात् ।***

***एवम्भूतगुणो विष्णुश्चतुरात्मा परात् परः ॥ ' इति महायोगे ॥***

