+++
title = "०१ नादप्रतिपाद्यस् तुर्यरूपी विष्णुः"

+++


## नान्तः प्रज्ञं न बहिः प्रज्ञं नोभयतः..

# उपनिषत्

# (नादप्रतिपाद्यस् तुर्यरूपी विष्णुः )

# नान्तः प्रज्ञं न बहिः प्रज्ञं नोभयतः प्रज्ञं न प्रज्ञानघनं न प्रज्ञं नप्रज्ञमदृष्टमव्यहार्यमलक्षणमचिन्त्यमव्यपदेश्यमैकात्म्यप्रत्यय-

# सारं प्रपञ्चोपशमं शिवमद्वैतं चतुर्थं मन्यन्ते । स आत्मा स विज्ञेयः ॥ १ ॥

## **भाष्यम् **

***'**विष्णुस्तुरीयरूपेण द्वादशान्ते व्यवस्थितः । ***

***मुक्तानां प्राप्यरूपोऽसौ व्यवहारे न दृश्यते ॥ ***

***सम्यक् समाहितानां तु प्राप्तानां षोडशीं कलाम् । ***

***अपरोक्षदृशां कापि तुरीयं दृश्यते पदम् ॥ ***

***अन्तर्बहिश्च सौप्तं च समाधिज्ञानमेव च । ***

***बहिः शब्दादिकं जानन् पश्यन् स्वप्नं तथैव च । ***

***यदा भवति साऽवस्था ह्युभयज्ञानशब्दिता ॥ ***

***एतत् सर्वं तुरीयेण रूपेण न करोत्यजः । ***

***सर्वज्ञानप्रदश्वापि मुक्तस्यैव तुरीयकः ॥ इति ब्रह्माण्डे ॥ ***

***'**अमुक्तस्य त्वदृश्यत्वात् षोडशीं वा कलामृते । ***

***तुरीयोऽदृष्ट इत्युक्तो ग्रहणादेरगोचरः । ***

***विना मुक्तिं यतस्तेनाव्यवहार्य इतीरितः । ***

***जाग्रदादिप्रवृत्तिस्तु लक्षणं ह्यनुमापकम् । ***

***अलक्षणस्तद्राहित्यादचिन्त्यस्तत एव च । ***

***तत एव निर्देश्यश्चिदानन्दैकलक्षणः । ***

***मुक्तस्य सर्वव्यापारहेतुरेव तुरीयकः ।***

***एकः प्रधान उद्दिष्ट आत्मा पूर्णत्त्वतः श्रुतः ।***

***तदेवास्य स्वरूपं यदैकात्म्यं तेन कीर्तितः ।***

***प्रत्ययो ज्ञानरूपत्वात् सार आनन्दरूपतः । ***

***प्रपञ्चो विस्तृतेविष्णुः शम आनन्दरूपतः ॥ ***

***उत्कृष्टानन्दरूपत्वादुपशब्दः प्रकीर्तितः ॥ ***

***प्रपञ्चं देहबन्धाख्यं तुरीयः शमयेद्यतः । ***

***प्रपञ्चोपशमस्तेनाप्युक्तः स भगवान् प्रभुः । ***

***निर्दुःखसुखरूपत्वाच्छिवशब्दः श्रुतौ श्रुतः ॥ ***

***अन्यथाप्रत्ययो द्वैतं शमयेत्तं यतो हरिः । ***

***अद्वैतस्तेन चोद्दिष्टस्तुरीयः पुरुषोत्तमः ॥' इति माहात्म्ये । ***

***'**अपेक्ष्य वस्तुयाथार्थ्यं द्वित्वमन्यस्वरूपता ।***

***इण् गताविति धातोश्व तज्ज्ञानं द्वैतमुच्यते ॥' इति सङ्कल्पे ॥ ***

***'**स आत्मा स विज्ञेयः' इति सोऽयमात्मा चतुष्पादिति चतुर्धा विभक्त उच्यते उपसंहारार्थम् । ‘**सोऽयमात्माऽध्यक्षरम्' इति पृथगारम्भात् । ***

***'**विश्वादिरूपो यस्त्वात्मा स विज्ञेयो मुमुक्षुभिः । ***

***निर्विशेषोऽपि भगवान्धतुर्द्धा समुदीरितः' इति प्रत्यये ॥ १ ॥***

