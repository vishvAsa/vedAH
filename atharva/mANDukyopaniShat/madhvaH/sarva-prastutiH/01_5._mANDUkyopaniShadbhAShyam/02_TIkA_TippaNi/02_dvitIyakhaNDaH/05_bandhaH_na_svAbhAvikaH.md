+++
title = "०५ बन्धः न स्वाभाविकः"

+++


## प्रपञ्चो यदि विद्येत निवर्त्तेत न संशयः

# उपनिषत्

# (बन्धः न स्वाभाविकः)

# प्रपञ्चो यदि विद्येत निवर्त्तेत न संशयः । 

# मायामात्रमिदं द्वैतमद्वैतं परमार्थतः ॥ ९ ॥ ८ ॥

## **भाष्यम् **

***' तन्वा स्वस्वामिसम्बन्धः प्रपञ्चोऽस्य शरीरिणः । ***

***वस्तुतोऽसौ नचैवास्ति परमस्य वशे यतः ॥ ***

***तन्वादिकस्तथाऽप्येष ह्यभिमानात् प्रदृश्यते । ***

***अतः स विद्यत इति त्वङ्गीकारो भवेद् यदि ।***

***तथापि भगवज्ज्ञानात् स निवर्तेदसंशयम् ॥' इति ब्रह्मतर्फे ॥***

***अद्वैतमनन्यथाज्ञातं पब्रह्मादिवस्तु । द्वैतं द्विधा ज्ञातमन्यथा ज्ञातमज्ञैः । परमार्थतः परमेश्वरात् । तस्यैव मायामात्रं तदिच्छया निर्मितम् । तदन्यथा- ज्ञानम् । तस्मात् तदिच्छयैव निवर्तते ॥***

***'**परेण ब्रह्मणा यत्तु द्विधा न ज्ञातमञ्जसा ।***

***तदद्वैतं परं ब्रह्म तदेव ज्ञातमन्यथा ॥ ***

***जीवेन  द्वैतमुद्दिष्टं मिथ्याज्ञानं तदेव च । ***

***परमार्थात् पराद् विष्णोर्जातमिच्छावशादनु ॥ ***

***मायेतीच्छा समुद्दिष्टा मायामात्रं तदुद्भवम् ।***

***उत्तमत्वात् परार्थोऽसौ भगवान् विष्णुरव्ययः ॥' इति च ॥***

