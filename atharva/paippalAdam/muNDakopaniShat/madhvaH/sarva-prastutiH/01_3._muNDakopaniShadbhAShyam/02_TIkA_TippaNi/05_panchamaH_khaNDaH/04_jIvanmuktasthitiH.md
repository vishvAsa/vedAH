+++
title = "०४ जीवन्मुक्तस्थितिः"

+++


## प्राणो ह्येष सर्वभूतैर्विभाति विजानन् विद्वान् भवते नातिवादी

# उपनिषत् (जीवन्मुक्तस्थितिः)

# प्राणो ह्येष सर्वभूतैर्विभाति

# विजानन् विद्वान् भवते नातिवादी ।

# आत्मक्रीड आत्मरतिः क्रियावा-

# नेष ब्रह्मविदां वरिष्ठः ॥४॥

### **श्रीनिवासतीर्थविरचिताखण्डार्थः**

जीवन्मुक्तापरपर्यायस्यापरोक्षज्ञानिनः स्थितिमाह - प्राणो ही - त्यादिना ॥ विद्वानपरोक्षज्ञानी अतिवादी अहमेव ज्ञास्येऽहमेव करोमीत्येवं स्वात्मानमतिशयितत्वेन वदन्न भवते न भवति । कुतः यतोऽस्य ज्ञानिनः सर्वभूतैः सर्वभूतोपचितैस्तैजसाहङ्कारकार्यैः सर्वेन्द्रियैस्तज्जन्यज्ञानादि- कारणतयेति यावत् । प्राण एव प्रकृष्टचेष्टको भगवानेव विभाति । यतश्चायं विजानन्नहमस्वतन्त्र इति ज्ञानवान् तस्मादित्यर्थः । सर्वेन्द्रियजन्यज्ञान- कर्मादौ भगवत एव स्वातन्त्र्येण कारणत्वमात्मनश्चास्वातन्त्र्यं च जानन् कथमतिवादी भवेदिति भावः । एष विद्वान् अपरोक्षज्ञानी आत्मक्रीडः भगवद्विषयकक्रीडावान् । आत्मरतिर्भगवद्दर्शनजनितसन्तोषवान् । क्रिया- वानात्मविषयक समस्तक्रियावान् यतोऽतो ब्रह्मविदां ब्रह्मापरोक्षेण जानतां सकाशादयं वरिष्ठ इत्यर्थः ॥ ४ ॥

