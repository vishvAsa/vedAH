+++
title = "०२ विष्णुकृतायाः सृष्टेर् निरूपणम्"

+++


## दिव्यो ह्यमूर्तः पुरुषः स बाह्याभ्यन्तरो ह्यजः

# उपनिषत्

# (विष्णुकृतायाः सृष्टेर् निरूपणम्)

# दिव्यो ह्यमूर्तः पुरुषः स बाह्याभ्यन्तरो ह्यजः ।

# अप्राणो ह्यमनाः शुभ्रोऽक्षरात् परतः परः ॥२॥

## **भाष्यम्**

***'**अपरं त्वक्षरं या सा प्रकृतिर्जडरूपिका ।***

***अक्षरं परमं श्रीस्तु परतः परमक्षरम् ।***

***वासुदेवः परानन्द इति त्रिविधमक्षरम् ॥' इति च ॥ ***

### **श्रीवादिराजीयाप्रकाशिका**

‘अपरं त्वक्षरं या सा’ इति वदता उपनिषदि अपरतोऽक्षराज्जडप्रकृतेः, परतोऽक्षराच्चितः प्रकृतेश्च परो ऽक्षरः परमात्मेति योजना सूचिता । ननु 'अग्निर्मूर्धा चक्षुषी चन्द्रसूर्यौ' इति श्रुतौ शब्दो नास्ति । अतो ‘विष्ण्वङ्गानां हि नामानि द्युभ्वादीनि तु सर्वशः' इति वाक्यस्य कथं प्रकृतोपयोग इति चेत्सत्यम् । 'मूर्धा दिवो नाभिरग्निः पृथिव्याः' इति, 'मूधैव सुतेजाश्चक्षुर्विश्वरूपः' इत्यादिश्रुतौ मूर्धा द्यौरिति सामानाधिकरण्यं प्रतीयते नाभिरग्निरितिवत् । दिवः द्युलोकाः सर्वे मूर्धा इतिह प्राचीनश्रुतेरर्थः । द्वितीयश्रुतेरपि सुष्ठु तेजो यस्य सः सुतेजा धुलोको मूर्धेत्यर्थः ।

'अग्निर्मुखं तेऽवनिरङ्घ्रिरीक्षणं सूर्यो नभो नाभिरथो दिशः श्रुतिः ।

द्यौः कं सुरेन्द्रास्तव बाहवोऽर्णवः कुक्षिर्मरुत्प्राणबलं प्रकल्पितम् ॥' ( भाग. १०.३८.१४)

इति भागवते स्पष्टं द्यौः कं शिर इति प्रतीयते । अतो बहुधा मूर्धत्वस्यैव श्रुतिस्मृत्यादौ प्रसिद्धत्वाद्बहूनामुपकारो न्याय्य इति भावेन तत्रत्यविरोध- परिहाराय स्मृतयः सर्वत्र द्युभ्वादीनीत्याहुः । तेनैव न्यायेनात्रापि समाधानं भविष्यतीतीमां स्मृतिमुद्धरतो भाष्यकारस्य भावः । ‘हृदयं विश्वमस्य’ इत्यस्य स मुनिर्भूत्वा समचिन्तयत् । तत एते व्यजायत । विश्वो हिरण्यगर्भः' इति भाष्योदाहृतश्रुतौ विश्वपदेन वायोर् गृहीतत्वात् हृदयं

विश्वमस्येत्यत्रापि वायोर्ग्रहणे वायुः प्राण इत्यनेन पुनरुक्तिप्रसङ्गाद्विश्वमिति काचिद्देवतेत्यर्थः । ‘यश्च सूर्यः सोमात् पर्जन्यौषधयः' इत्यत्र चक्षुषी चन्द्रसूर्यावित्युभयोः सहोत्पत्त्युक्तेर्यश्च सूर्यस्तस्मात्सोमः सोमात्पर्जन्यौषधय इति व्याख्या न युक्ता । किन्तु यश्च सूर्यस्तस्मात्सूर्यात् सोमाच्च पर्जन्यौषधयः पृथिव्यां जाता इत्यर्थः । पूर्वं पुरुषनामकभगवदङ्गादेवोत्प- त्तिरुक्ता । अधुना पुरुषास्त्रियश्चेति मिथुनादुत्पत्तिमाह- पुमानिति ॥ पुमान् पुरुषनामकः परमात्मा योषितायां योषित्पदवाच्यलक्ष्म्यां रेतः सिञ्चतीत्यर्थः । ‘टापञ्चापि हलन्तानाम्' इति वचनाद् दिशि दिशेतिवद् वाचि वाचेतिवच्च योषिति योषितेत्यपि शब्दोऽस्तीति ज्ञेयम् । यज्ञाश्च सर्व इत्यत्र यज्ञपदेन पशुबन्धरहितं पञ्चमहायज्ञादिकं गृह्यते । क्रतुपदेन च पशुबन्धसहिताग्निष्टोमादिकं गृह्यते । कृती प्रयत्न इति धातोर् बहुयत्नसाध्ययज्ञस्य क्रतुपदवाच्यत्वाद्युक्तोऽयमर्थः । अतो न पौनरुक्त्य- मिति भावः ॥ २ ॥

### **पदार्थदीपिका**

ननु यदुक्तमक्षरात् सम्भवतीह विश्वमित्यत्राक्षरं परब्रह्मैवेति । तदयुक्तम् । ‘अक्षरात् परतः परः' इति वाक्ये प्रकृताक्षरादपि परतः परस्यान्यस्याभिधानात् । अक्षरस्य परब्रह्मत्वे च तदसम्भवात् । नहि विष्णोरप्यन्यः परोऽस्तीत्याशङ्कय भवेदेतद्यद्यक्षरात् परतः पर इत्यत्र प्रकृतादृश्यत्वादिगुणकाक्षरमेवाधिकृत्य ततः कस्यचित्परत्वमुच्यते । नैतदस्ति । किन्तु प्रकृताक्षरस्यैवाक्षरात्परतः परत्वविशेषणमुच्यते । नचाक्षरस्याक्षरात् परतः परत्वं विरुद्धमिति वाच्यम् । प्रमाणे त्रिविधाक्षराभिधानादक्षरान्तरादस्याक्षरस्य परत्वोपपत्तेरित्यभि- प्रेत्याक्षरत्रैविध्यं प्रमाणेन दर्शयति- अपरं त्विति ॥ या जरूपिका प्रकृतिः सा अपरमक्षरमिति सम्बन्धः । श्रीस्तु परममक्षरमित्यन्वयः ।

परतः परमाक्षराच्छ्रीतत्त्वात् । यथोक्तं सूत्रकृता- 'विशेषणभेदव्यपदेशाभ्यां च नेतरौ' इति । उक्तं च भाष्ये-

'अपरं त्वक्षरं या सा प्रकृतिर्जडरूपिका ।

श्रीः परा प्रकृतिः प्रोक्ता चेतना विष्णुसंश्रया ॥

तामक्षरं परं प्राहुः परतः परमक्षरम् ।

हरिमेवाखिलगुणमक्षरत्रयमीरितम् ॥'

इति स्कान्दे त्र्यक्षराभिधानादक्षरात्परतः पर इत्यपि विशेषणमेव, इति ॥२॥

### **श्रीनिवासतीर्थविरचिताखण्डार्थः**

अक्षरनामकस्य भगवतो गुणान् वदन्नेव जगत इव न तस्यापि जन्मादिकं मन्तव्यमित्याह - दिव्य इत्यादिना ॥ दिव्यो ऽलौकिकः । अमूर्तोऽपरिच्छिन्नपरिमाणः प्राकृतमूर्तिशून्यो वा । पुरुषः पूर्णषड्गुणः । बाह्याभ्यन्तरः बहिरन्तश्च नियामकतया स्थितः । अज उत्पत्तिरहितः । 'अप्राणो ह्यमना' इति षोडशकलाराहित्यमुच्यते । शुक्लः शुद्धः । अक्षराज्जडप्रकृतेः परतः परमाच्छ्रीतत्त्वात् पर उत्तमः । इदं च ‘अपरं त्वक्षरं या सा' इत्यादिप्रमाणप्रसिद्धमिति हिशब्दार्थः ॥ २ ॥

------------------------------------------------------------------------

एतस्माज्जायते प्राणो मनः सर्वेन्द्रियाणि च

# उपनिषत्

# एतस्माज्जायते प्राणो मनः सर्वेन्द्रियाणि च । 

# खं वायुर्ज्योतिरापः पृथिवी विश्वस्य धारिणी ॥ ३ ॥

### **श्रीनिवासतीर्थविरचिताखण्डार्थः**

एतस्मादक्षरनामकाद् भगवतः प्राणादिशब्दैर्देवता जडं

चोच्यते । विश्वस्य धारिणी जगद्धारणसमर्था ॥ ३ ॥

# उपनिषत्

# अग्निर्मूर्धा चक्षुषी चन्द्रसूर्यौ

# दिशः श्रोत्रे वाग् विवृताश्च वेदाः । 

# वायुः प्राणो हृदयं विश्वमस्य

# पद्भ्यां पृथिवी ह्येष सर्वभूतान्तरात्मा ॥ ४ ॥

## **भाष्यम्**

***'**विष्ण्वङ्गानां हि नामानि द्युभ्वादीनि तु सर्वशः । ***

***क्रीडादिशक्तिरूपत्वात् तज्जत्वादन्यवस्तुषु ॥' इति च ॥***

### **पदार्थदीपिका**

अग्निर्मूर्धा चक्षुषी चन्द्रसूर्यावित्यादौ सामानाधिकरण्यप्रयोग- बलादनाचदीनां भगवन्मूर्धादिभिरभेदप्रतीतिवारणाय प्रमाणेनैव तदभि- प्रायमाह - विष्ण्वङ्गानां हीति ॥ मूर्धादीनामित्यर्थः । 'द्यौर्मूर्धा' इति शाखान्तरपाठाभिप्रायेणेदम् । अत्र मूर्धेत्यनुवादेनाग्नित्वादिकं विधेयमिति ज्ञातव्यम् । क्रीडादीति घुशब्दार्थानुवादः । 'दिवु क्रीडा' इत्यादिधातोरिति ज्ञेयम् । अन्यवस्तुष्विति सम्बन्धः । तज्जत्वाद्विष्ण्वङ्गजन्यत्वादित्युप- लक्षणम् । तदाश्रितत्वाच्चेत्यपि द्रष्टव्यम् । यथोक्तं द्वितीयस्कन्धतात्पर्ये- ‘प्रतिमापेक्षयाङ्गानि स्वरूपापेक्षया तज्जानि तदाश्रितानि च ।' ( भा. ता. २.१.२६)

'प्रतिमापेक्षयाङ्गानि भूरादीनि स्वरूपतः ।

तदाश्रितानि तज्जानि बह्वङ्गत्वं. बहुत्वतः ॥' (भा. ता. २.१.३१) इति ॥

अत्र चाग्निरित्यनुवादेन मूर्धत्वादिकं विधेयमित्यवगन्तव्यम् । हिशब्देन-

‘यस्माद्यज्जायते चाङ्गाल्लोकवेदादिकं हरेः ।

तन्नाम वाच्यमङ्गं तद्यथा ब्रह्मादिकं मुखम् ॥'

इत्यादि प्रमाणप्रसिद्धिं दर्शयति ॥ ४ ॥

### **श्रीनिवासतीर्थविरचिताखण्डार्थः**

प्राणादिदेवानामुक्तामेवोत्पत्तिमङ्गविशेषाद्वचनेन विवृण्वन् भगवदङ्गानामग्नचादिशब्दवाच्यत्वरूपं महिमानं चाह - अग्निरित्या- दिना ॥ भगवन्मूर्धादिनचादिशब्दवाच्यः । प्रसिद्धानचादिर्देवसमूहोऽपि मूर्द्धादिस्तज्जन्यस्तदाश्रितश्चेति योज्यम् । न चात्र 'मुखादिन्द्रश्चाग्निश्व', 'दंष्ट्रार्यमेन्दू', 'चन्द्रमा मनसो जातः' इत्यादिविरोधः । बहुरूपत्वाङ्गी- कारात् । यथोक्तम्- ‘बह्वङ्गत्वं बहुत्वतः' इति । विवृता देशतः कालतश्च व्याप्ताः । प्राणो मुख्यप्राणः । वायुः श्वासरूपवायुजन्यः । ननु ‘वायुः प्राणः' इति कथम् ? ' आनीदवातम् अतमोऽवायु' इति श्रुतौ सर्वथा श्वासादिरूपवाय्वभावोक्तेः । तमोवाय्वादीनां सर्वात्मना निवृत्तिरिति तत्त्वप्रकाशिका विरोधश्चेति चेत् । उच्यते । 'अवातं' 'वातप्रेरणाशून्यम्' इति तत्त्वोद्योतटीकायां व्याख्यातत्वेन मुख्यप्राणप्रेरणाशून्यमित्यर्थकत्वेन सच्चिदानन्दात्मकश्वासाङ्गीकाराविरोधित्वात् । भगवतः सर्वात्मना श्वासाभावे ‘श्वसितं मातरिश्वनः', 'प्राणाद्वायुरजायत' ' श्वासैजदलक- व्रातम्' इत्यादिवाक्यविरोधापत्तेः । विष्णोर्जडवायुः श्वासादिरूपोऽस्तीति केचित् । तन्न । तस्मान्मुख्यप्राणोत्पत्त्ययोगात् । भगवदङ्गादुत्पत्ति- कथनस्य प्रकृतत्वेन तदलाभाच्च । श्वासरूपेण मुख्यप्राण एव तद्देहेऽस्तीत्यपि केचित् । तदप्ययुक्तम् । तथात्वे स्वस्मादेव स्वस्योत्पत्तिप्राप्त्याऽग्नचादीनां मूर्धांदिभगवदङ्गेभ्य इव मुख्यप्राणस्यापि भगवदङ्गादुत्पत्तेरलाभापत्तेः । तस्माद् भगवच्छ्वासस्य सच्चिदानन्दात्मक-

त्वेनाप्राकृतत्वमङ्गीकृत्य मूर्धांदिवद् भगवदङ्गत्वमेव वाच्यमिति । अत एव वाय्वादिप्राणाशक्यकार्यकर्तृत्वेन भगवच्छ्वासस्य लोकविलक्षणत्वेन पृथग्वर्त्मत्वप्रसिद्धिरुपपद्यते । यथोक्तं छान्दोग्यभाष्ये पञ्चमाध्याये वैश्वानर- विद्यायाम्- 'मूर्धेव सुतेजाश्चक्षुर्विश्वरूपः प्राणः पृथग्वर्त्मा' इत्यत्र । ‘बाय्वादिप्राणशक्यं न यत्तत्कर्ता हरिर्यतः । प्राणस्तेन पृथग्वर्त्मा' इति हरेः प्राण इत्यन्वयः । प्राणः श्वास इति तदर्थः । विश्वमिति काचिद्देवता । ननु ' स मुनिर्भूत्वा समचिन्तयत्तत एते प्रजायन्त विश्वो हिरण्य- गर्भोऽग्निः' इत्यत्र विश्वपदस्य 'विश्वो वायुः' इति वायुपरत्वेन तत्त्व-प्रकाशिका यां व्याख्यातत्वादत्रापि स एव विश्वपदवाच्यः किं न स्यादिति चेन्न । 'वायुः प्राणः' इति पृथगुक्तत्वात् । एष अक्षरनामा भगवान् । सर्वभूतान्तरात्मा सर्वभूतान्तर्यामी । अग्निर् यश्च सूर्यः सोऽपि तस्मादेव सम्यगिद्धो भवति । ञिइन्धी दीप्तौ । दीप्तो भवतीत्यर्थः । यस्मात् सोमात्पर्जन्यो जातः यस्माच्च पृथिव्यां जाताम् ओषधय आप्यायिता भवन्ति स सोमोऽपि तस्मादेवेद्धो भवतीत्यर्थः । यथोक्तम्- 'यदादित्यगतं तेजः ' (भ.गी.) इत्यादि ॥४ ॥

