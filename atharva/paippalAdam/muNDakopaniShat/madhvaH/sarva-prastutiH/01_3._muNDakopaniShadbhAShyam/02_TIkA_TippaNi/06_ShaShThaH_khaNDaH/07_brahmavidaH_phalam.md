+++
title = "०७ ब्रह्मविदः फलम्"

+++


## स यो ह वै तत् परमं ब्रह्म वेद ब्रह्मैव भवति

# उपनिषत्

# (ब्रह्मविदः फलम्)

# स यो ह वै तत् परमं ब्रह्म वेद ब्रह्मैव भवति । नास्याब्रह्मवित् कुले भवति । तरति शोकं तरति पाप्मानं गुहाग्रन्थिभ्यो विमुक्तोऽमृतो भवति ॥ ९ ॥

## **भाष्यम्**

***'**परं ब्रह्म विदित्वा तु बृंहितः स्यात् स्वयोग्यतः । ***

***नायोग्यं किञ्चिदाप्रोति कुत एव हरेर्गुणान् ॥' इति च ॥ ***

***'**ब्रह्मत्वं बृंहितत्वं स्याज्जीवानां न परात्मता । ***

***अस्वतन्त्रस्य जीवस्य कुतो नित्यस्वतन्त्रता ॥'***

***इति स्कान्दे ॥***

### **पदार्थदीपिका**

‘परमं ब्रह्म वेद ब्रह्मैव भवति' इति वाक्यं परब्रह्मवेत्तुर्मुक्तौ ब्रह्मत्वमेव भवतीत्यन्यथाप्रतीतिनिरासाय प्रमाणेन व्याचष्टे - परं ब्रह्मेति ॥ अवधारणार्थस्य तुशब्दस्य स्वयोग्यत एवेति सम्बन्धः । ‘योग्यतः’ योग्यतानुसारेण। ‘बृंहितः ' पूर्णः । घटशरावोदञ्चनादिषु जल- पूर्णतायां तारतम्यं दृष्टमेवेति भावः । ननु स्वयोग्यत इति किमर्थमुच्यते निरवधिकपूर्णत्वमेव किन्न स्यादित्यत आह- नेति ॥ निरवधिकपूर्णत्वस्य भगवत्येव योग्यत्वादिति भावः । अत्रैव प्रमाणान्तरमाह - ब्रह्मत्वमिति ॥ जीवानां ब्रह्मत्वं नाम बृंहितत्वं पूर्णत्वमेव स्यान्न परमात्मतेत्यर्थः । ननु कुत एवं व्याख्यायते जीवस्य परमात्मतैवार्थः किन्न स्यादित्यतो विरुद्ध- धर्माधिकरणत्वादित्याह- अस्वतन्त्रस्येति ॥ कुतो नित्यस्वतन्त्रतेति । परब्रह्माभेदे नित्यस्वतन्त्रत्वस्यैव प्राप्तेरित्यर्थः । तथा संति हिताकरण- महितकरणं च न स्यादिति भावः ।

------------------------------------------------------------------------

'यत्रामृतः स पुरुषो ह्यव्ययात्मा'

## **भाष्यम्**

***'**यत्रामृतः स पुरुषो ह्यव्ययात्मा' '**यत्र तत् सत्यस्य परमं निधानम्', ‘**अमृतस्यैष सेतुः’, ‘**शरवत्तन्मयो भवेत्' (**आथ. २.१.५), '**ब्रह्म तल्लक्ष्यमुच्यते' (**आथ. २.१.५), '**निरञ्जनः परमं साम्यमुपैति' (**आय. ३. ३ . ) इत्यादिना मुक्तस्य सर्वत्र भगवत्सकाशाद् भेदस्यैवोक्तत्वाच्च ।'**मुक्तोपसृप्यव्यपदेशात्' (**ब्र. सू. १.३.२), '**जगद्व्यापारवर्जम्', (**ब्र.सू. ४.४.१८) '**प्रकरणादसन्निहितत्वाच्च' (**ब्र.सू. १.३.६) इत्यादिना भगवताऽपि सर्वत्र भेदस्यैव सूचितत्वात् । '**न ते महित्वमन्वश्नुवन्ति', '**सोऽश्नुते सर्वान् कामान् सह ब्रह्मणा विपश्चिता ।***

***' '**ब्रह्मेशानादिभिर्देवैर्यत् प्राप्तुं नैव शक्यते ।***

***तद् यत्स्वभावः कैवल्यं स भवान् केवलो हरे ॥'***

***इत्यादेश्च ॥***

### **पदार्थदीपिका**

पूर्ववाक्यपर्यालोचनया जीवब्रह्मणोर्भेदस्यैव स्पष्टमवगमान्नात्र मुक्तजीवस्य परब्रह्माभेदोऽर्थ इत्याशयवानाह - यत्रामृत इत्यादिना ॥ यत्र लोके अमृतः पुरुषो भगवानस्ति तं लोकं विरजा विद्वांसः सूर्यद्वारेण प्रयान्तीति वैकुण्ठादिलोके जीवब्रह्मणोरवस्थानोक्तया भेदसिद्धिः । यत्र सत्यस्येत्यत्रापि यत्र लोके सत्यस्य विष्णोः सन्निधानमस्ति तं लोकम् ऋषयो येन पथा आक्रमन्ति गच्छन्ति स देवयानसंज्ञकः पन्था ज्ञानिनः प्रति भगवता विततः प्रकाशितो भवतीति भेद एवोक्तः । अमृतस्येति वाक्ये मुक्ताश्रयत्वोक्त्या भेदः स्पष्टः । शरवदित्यादिवाक्ये जीवस्य शरवत्तत्र सल्लग्नचित्तत्वोक्तया ब्रह्मणश्च लक्ष्यत्वेन ध्येयत्वरूपवेद्यत्वोक्तया च स्पष्ट एव भेदः । ‘निरञ्जन’ इत्यत्रापि साम्योक्तया भेद एवोक्तः । तस्य भेदव्याप्तत्वात् ।

इतोऽपि नात्र मुक्तजीवस्य ब्रह्मभवनमर्थः सूत्रविरोधादित्याह- मुक्तोपसृप्येति । अत्र मुक्तप्राप्यत्वोक्त्या जगद्व्यापारवर्जमित्यधिकरणे ऐश्वर्यमर्यादोक्ता च भगवता बादरायणेन भेद एव सूचितः । विरुद्धधर्माधि- करणत्वस्य भेदव्याप्तत्वादित्यर्थः । श्रुतिस्मृतिविरोधाच्च न जीवस्य ब्रह्मभावोऽर्थ इत्याह- न ते महित्वमिति । ते महित्वं केऽपि न प्राप्नुवन्तीति स्पष्टो भेदः । सोऽश्रुत इत्यत्रापि ब्रह्मणा सहेति भेदोक्तिः । हे हरे ब्रह्मेशानादिभिर्देवैर्यत्कैवल्यं सर्वोत्तमत्वं प्राप्तुं नैव शक्यते तत्कैवल्यं यत्स्वभावो यस्य नैसर्गिकं रूपं स भवान् केवलो जडामिश्र इति स्मृतौ च स्पष्ट एव भेदः ।

