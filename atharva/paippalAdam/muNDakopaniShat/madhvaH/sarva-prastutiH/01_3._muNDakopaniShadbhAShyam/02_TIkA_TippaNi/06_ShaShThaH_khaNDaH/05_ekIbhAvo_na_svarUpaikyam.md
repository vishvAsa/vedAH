+++
title = "०५ एकीभावो न स्वरूपैक्यम्"

+++


## गताः कलाः पञ्चदश प्रतिष्ठा देवाश्च सर्वे प्रतिदेवतासु

# उपनिषत्

# (एकीभावो न स्वरूपैक्यम्)

# गताः कलाः पञ्चदश प्रतिष्ठा

# देवाश्च सर्वे प्रतिदेवतासु ।

# कर्माणि विज्ञानमयश्च आत्मा

# परेऽव्यये सर्व एकीभवन्ति ॥७॥

## **भाष्यम्**

***'**अविरोधश्च सादृश्यमेकदेशस्थितिस्तथा ।***

***एकीभावस्त्रिधा प्रोक्तो नैकीभावः स्वरूपयोः । ***

***कुतोऽभूतस्य भवनं स्वरूपस्यैक्यमेव हि ॥ ***

***अतो नदीनां जीवानां विरुद्धानां नृणामपि । ***

***अब्धिना हरिणा चैव तथैव च नरान्तरैः ॥***

***एकीभावस्तु संश्लेषो विरोधस्य च वर्जनम् । ***

***स्वरूपैक्यं कुतस्तेषां नित्यभिन्नस्वरूपिणाम् ॥***

***हरेरपि स्वरूपाणामेकीभावो यदोच्यते ।***

***संश्लेष एव सिद्धत्वात् स्वरूपैक्यस्य नो भवः' इति च ॥***

### **श्रीवादिराजीयाप्रकाशिका**

गता मुक्ताः पञ्चदश कलाः प्राणश्रद्धारुद्रेन्द्रसोमवरुणाग्निविनायक- कोणवायुपावकाख्याग्निकुमारपर्जन्य-स्वाहाबुधोषाशन्याख्याः कलाः कलाभिमानिनो ब्रह्मादिदेवाः प्रतिदेवतासु देवताः प्रति विद्यमानास् तासु प्रजासु प्रतिष्ठिता बिम्बरूपेण प्रति प्रति स्थिताः । सर्वे देवाः पञ्चदश- कलाव्यतिरिक्ता देवाः शतगणस्थदेवाः पुष्करव्यतिरिक्ततदितरदेवाश्च कर्माणि कर्माभिमानिपुष्कराख्यदेवः, बहुवचनमभिमन्यमानकर्मबाहुल्यविवक्षया, विज्ञानमयो ऽपरोक्षाज्ञानी आत्मा उक्तदेवताजीवव्यतिरिक्तो जीवः, जातावेकवचनं, ऋष्यादिमनुष्योत्तमपर्यन्तापरोक्षज्ञानिजीवा इत्यर्थः । एकीभवन्ति अविरोधाख्यैकीभावं प्राप्नुवन्ति । प्रागपि विद्यमानत्वेन पराभिमतैक्यस्य 'अभूततद्भावे कृभ्वस्तियोगे च्चिः' इति सूत्रोक्ताभूत- तद्भावार्थकच्चिप्रत्ययार्थत्वायोगात् । प्रागविद्यमानस्यैवैक्यस्य प्राप्तिस्तु भिन्नयोर्घटपटयोःः कदाऽप्यैक्यादर्शनेनासम्भावित एव । मत्स्यादि भगवदवताराणां मूलरूपेण कचिदेकीभावकथनेऽपि मूलरूपाख्यविशेषेण संश्लेष एवैकीभावः, न त्वैक्यम् । तस्य प्रागपि विद्यमानत्वेन वि- प्रत्ययार्थत्वायोगात् । गता नष्टा भविष्यन्तीति परकीयार्थे भविष्यन्तीति पदाभावो दोषः । यथास्थितपदप्रयोग एवार्थसम्भवे अध्याहारोऽपि दोष एव । किञ्च च देवाश्च सर्वे प्रतिदेवतासु गता इत्युक्तदेवतानामपि नाशप्रसङ्गात् कर्माणीत्युक्तकर्मणामनष्टानामेवैकीभावकथनंविरोधाच्च ॥ ७ ॥

### **पदार्थदीपिका**

'परेऽव्यये सर्व एकीभवन्ति' इति वाक्यम् अन्यथाप्रतीति- निरासाय व्याचष्टे - अविरोध इति ॥ मत्यैक्यमित्यर्थः । एकविषयमति- मत्वमिति यावत् । प्राग् विरुद्धमतयो ब्राह्मणा राजकुल एकीभवन्ति इतिवत् प्राग्भवद्विरुद्धमतयोऽधुना तेनैक्यमत्यं प्राप्नुवन्तीत्यर्थः । अत्र विषयैक्यान्मैत्यैक्यम् । मत्यैक्यान्मतिमतामैक्यं व्यपदिश्यत इति द्रष्ट- व्यम् । अत्र सर्वपदस्य लक्षणेति ज्ञातव्यम् । सादृश्यं संश्लेषः । यथा उदक उदकान्तरस्य संश्लेषाभिप्राणैकीभावव्यवहार एवं परमात्मनि 'सर्व एकीभवन्ति' इति तत्संश्लिष्टा भवन्ति तं प्रविशन्तीति यावदित्यर्थ

एकदेशस्थितिः स्थानैक्यम् । अन्हीतस्ततः स्थिता गावः सायं गोष्ठे एकी- भवन्तीतिवत् प्राग् ईश्वरव्यक्तिस्थानापेक्षयाऽन्यत्रेतस्ततः स्थिता तत्र मिलिता भवन्तीत्यर्थः । अतीतार्थे बाधकमाह - नैकीभाव इति ॥ ननु स्वरूपयोरैकीभाव एवार्थः कुतो न स्यादित्यतोऽभूततद्भावार्थस्य वि- प्रत्ययस्यानुपपत्तिरित्यभिप्रेत्य तल्लब्धां युक्तिं दर्शयति- कुत इति ॥ अभूतस्य प्राग् एकत्वेन अविद्यमानस्य भवनम् एकत्वेन भवनं कुतः ? न कुतोऽपीत्यर्थः । अनेन, ‘जीवः परमात्मना मुक्तावैक्यं न प्राप्स्यते प्राक्ततोऽ- त्यन्तभिन्नत्वात् । यद् यतः प्रागत्यन्तभिन्नं तत्तेनैक्यं न प्राप्स्यते, यथा घटः पटेन' इत्यनुमानमुक्तं भवतीति ज्ञातव्यम् । यथोक्तमनुव्याख्याने- 'कथञ्च यः पूर्वमसौ न पश्चाद् भवेत्स एवेत्यपि युक्तिमेति । यतो न दृष्टं यदभून्न पूर्वं पश्चात्तदासेति कुतश्च किञ्चित्' इति । ननु प्राङ्गूलरूपिणो भगवतोऽत्यन्तभिन्नेन दृष्टानां रामकृष्णादिरूपाणां पश्चात्तेनैक्यदर्शनाद् व्यभिचार इत्याह- स्वरूपस्येति ॥ रामकृष्णादिरूपस्य मूलरूपिणा भगवदैक्यमेव सर्वदा सर्वप्रमाणैः प्रसिद्धं न भेद इत्यर्थः । तथा च तत्र हेतोरभावान् न व्यभिचार इति भावः । ननु तर्ह्येकीभाववाक्यानां कोऽर्थ इत्यतोऽविरोधश्चेत्यादिनोक्तमेवार्थं दृष्टान्तकथनपूर्वकं विवृणोति - अत इति ॥ प्राग्भिन्नस्य पश्चादैक्यायोगादित्यर्थः । 'विरोधस्य च वर्जनम्' इत्यत्रत्येन चशब्देन स्थानैक्यसङ्ग्रहः । एवशब्दस्य संश्लेषो विरोधस्य च वर्जनमित्येताभ्यां सम्बन्धः । यथेत्यध्याहार्यम् । तथा चैवं योजना- यथा नदीनामब्धिना समुद्रेणैकीभावो नाम स्थानैक्यं संश्लेष एव यथा वा परस्परविरुद्धानां नृणामपि नरान्तरैश्चैकीभावो नाम विरोधस्य च वर्जनमेव न स्वरूपैक्यमिति । तथा च विप्रत्ययो मुख्यार्थ एवेति भावः । ननु सर्वत्रापि स्वरूपैक्यमेवार्थः किं न स्यादित्याशङ्कय 'कुतोऽभूतस्य भवनम्' इत्युक्तं विवृणोति स्वरूपस्यैक्यमिति ॥ तेषां नद्यादीनां भिन्नस्वरूपिणाम् इति कर्मधारयादिनिः । यदुक्तं 'स्वरूपस्यैक्यमेव हि' इति भगवद्रूपाणामपि प्राक् स्वरूपैक्यमेवास्तीति तदयुक्तम् । तथात्वे भगवद्रूपाणामन्ते भगवत की भावप्रतिपादकानाम् एतन्नानावताराणां निधानं बीजमव्यम्' (भा. १ ) इत्याद्युक्तीनां वैयर्थ्यप्रसङ्गात् । निधानमत्रैकीभवन्तीति तात्पर्ये व्याख्यातत्वादत्राप्येकीभावो नाम संश्लेष एव न स्वरूपैक्यमित्याह- हरेरपीति ॥ स्वरूपाणां रामकृष्णाद्यवताराणामेकीभावो यदा यत्रोच्यते तत्रेति शेषः । संश्लेष एवेति । अत्र संश्लेषो नाम न स्वरूपाणामैक्यम् । कुतो न स्वरूपैक्यं तत्रैकीभावशब्दार्थ इत्याह- सिद्धत्वादिति ॥ स्वरूपैक्यस्येत्येतत् तत्पूर्वोत्तराभ्यां सम्बद्ध्यते । स्वरूपैक्यस्य विश्लेष- दशायामपि सिद्धत्वेन विप्रत्ययानुपपत्त्या स्वरूपैक्यस्यात्यन्ताभेदस्य भावो भवनमेकीभावशब्दार्थो नैव भवतीत्यर्थः ।

------------------------------------------------------------------------

गता मुक्ताः

## **भाष्यम्**

***गता मुक्ताः । प्राणादिपञ्चदशकलारूपा देवताः, अन्ये देवाः सर्वे प्रतिदेवतासु देवताप्रतिबिम्बभूतासु प्रजासु प्रति प्रति स्थिता देवाः सर्वे, कर्माणि च विज्ञानमयो जीवश्च परमात्मनि प्रविशन्ति ॥***

***'**प्रतिबिम्बो हरेः प्राणस्तस्य चान्याः कलाः क्रमात् ।***

***कलानां देवता अन्या देवतानां नरा अपि ॥***

***तस्मात् सर्वेऽपि मुक्तेषु नरेषु च नियामकाः ।***

***तिष्ठन्ति नात्र सन्देहः परमात्मनि चाखिलाः ॥***

***इति मुक्तिविवेके ॥***

### **पदार्थदीपिका**

अत्र केचित् कुसूले धान्यानामिव मूलरूपभगवच्छरीरतद्रूपाणां समुदितानामेवावस्थानं संश्लेष इत्याहुस्तदसाम्प्रदायिकमिति मन्तव्यम् ।‘गताः कलाः' इति वाक्यं परेणेत्थं व्याख्यातम् । तथाहि । मुक्तिका विदुषो देहांशभूताः प्राणाद्याः पञ्चदशकला जडभूताः प्रतिष्ठाः स्वकारणानि प्रतिगता भविष्यन्ति । देवाश्च सर्वे प्रतिदेवतासु स्वमूलरूपेषु गता भवि - ष्यन्ति । कर्माणि विदुषा कृतानि निवृत्तकर्माणि विज्ञानमयश्चायमात्मा विद्वान् जीवः परेऽव्यये परमात्मनि सर्व एकीभवन्तीति चिन्तनीयमिति । तामिमामपव्याख्यां प्रत्याख्यातुम् आदौ तावत् स्वयं व्याचष्टे - गता इति ॥ गता मुक्ता इति वक्ष्यमाणानां पञ्चदशकलादेवतानां तदन्य- कर्मविज्ञानमयात्मनां सर्वेषां विशेषणम् । कला एव रूपं प्रतिमा सां तास्तदभिमानिन्य इत्यर्थः । कलाश्च स प्राणमसृजत प्राणाच्छ्रद्धां खं वायुर्ज्योतिरापः पृथिवीन्द्रियं मनोऽन्नमन्नाद्वीर्यं तपो मन्त्राः कर्म लोका लोकेषु नाम च' इति षट्प्रश्नोपनिषदुक्ताः कर्मव्यतिरिक्ता ज्ञातव्याः । तद्देवताश्च- 'विष्णोः प्राणस्ततः श्रद्धा तस्या रुद्रो मनोऽभिधः । तस्मादिन्द्रस्त्विन्द्रियात्मा तस्य सोमोऽन्नदेवता ॥ ततश्च वरुणः सृष्टस्तस्मादग्निस्ततोऽवरः । आकाशदेवता विघ्नस्ततो वायोः सुतो मरुत् ॥ तस्मादग्निः पावकाख्यः प्रथमोऽग्नेः सुतस्ततः । ततः पर्जन्य उद्भूतः स्वाहातो मन्त्रदेवता ॥ उदकात्मको बुधस्तस्या उषा नाभात्मिका ततः । ततः शनिः पृथिव्यात्मा कर्मात्मा पुष्करस्ततः ॥ '

इति तद्भाष्योक्ता ज्ञातव्याः । अन्ये पञ्चदशकलाव्यतिरिक्ताः । प्रतिष्ठा इत्यस्यार्थः प्रति प्रति स्थिता इति । प्रत्येकं प्रत्येकं स्थिता देहधारणादिना स्थितिहेतव इत्यर्थः ॥ एकीभवन्तीत्येतत्प्रविशन्तीति व्याख्यातम् ।

तदयुक्तम् । मुक्तावेते कलादेवताद्याः परमात्मनि तिष्ठन्तीत्यत्र प्रमाणा- भावादित्यत आह- प्रतिबिम्ब इति ॥ तदधीनस्तत्सदृशेत्यर्थः। ‘अन्याः’ श्रद्धाद्याः । ‘कलाः’ कलादेवताः । प्रतिबिम्बा इति वचनं व्यत्ययेनानु- वर्तते । अन्या देवताः कलानां कर्मातिरिक्तदेवानां प्रतिबिम्बाः। ‘देवतानां’ कलाप्रतिबिम्बभूतानामन्यासां देवतानाम् । तस्मात् संसारे बिम्बप्रतिबिम्ब- भावेन नियम्यनियामकभावस्य सद्भवात् । स्वयं मुक्ताः सन्त इति शेषः । मुक्तेषु नरेष्वपि नियामका इति । इदं च नियामकत्वं बहिरेव न स्वरूपदेहान्तरिति द्रष्टव्यम् । मुक्तौ कलारूपतत्त्वानां प्रेर्यभूतानामेव भावेन तदभिमानिनामप्यभावात् । यथोक्तं छान्दोग्यभाष्ये पञ्चमाध्याये-

' तुरीयायामवस्थायां प्राणादेव विबोधनम् ।

तथापि संस्मृतिस्तत्र प्राणवश्यतया भवेत् ॥' इति ॥

व्याख्यातं चैतत्पदार्थकौमुद्यां वेदेशतीर्थ श्रीमच्चरणैः । स्थलान्तरे प्राणस्येतरनिरपेक्षकर्तृत्वं समर्थयते तुरीयायामिति ॥ मोक्षावस्थाया- मिन्द्रियाणामेवाभावेन तदाऽन्यव्यापाराभावादिति भावः । ननु मोक्षा- वस्थायां प्राणादेव स्वरूपेन्द्रियनियामकाद् बोधश्चेत्तर्हि संसारेऽनुभूतस्य तदानीं स्मृतिर्न स्यात् । पूर्वं मनआदिप्रवर्तकानां तदास्माभिर्मन्यमाना- भावेनाप्रवर्तकत्वात् । न च तदानीं संसारस्मृतिरेव नास्तीति वाच्यम् । ‘आजन्ममरणं स्मृत्वा मुक्ता हर्षमेव प्राप्नुयुः' इति षष्ठाध्यायोदाहृत- प्रमाणविरोधापत्तेरित्यत आह- तथापीति ॥ तत्र तुरीयायामवस्थायामितर- देवताव्यापाराभावेऽपि प्राणस्य भक्तचा स्ववश्यतया तत्प्रसादात् संसारस्मृतिर्घटत इत्यर्थ इति ।

‘मुक्तस्वकीयावरयन्तृतास्ति मुक्तावपि ब्रह्मपुरःसराणाम्' (ब्र.सू.अनु.४.४.१७) इत्यनुव्याख्यानस्यापि ब्रह्मणोऽन्तः प्रेरकत्वमन्येषां तु बहिरेवेत्यभिप्रायो द्रष्टव्यः । एते चाखिलाः परमात्मनि तिष्ठन्तीत्यर्थः ॥

