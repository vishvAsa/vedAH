+++
title = "०४ होमाधिकरणनिरूपणम्"

+++


## काली कराली च मनोजवा च सुलोहिता या च सुधूम्रवर्णा

# उपनिषत्

# (होमाधिकरणनिरूपणम् )

# काली कराली च मनोजवा च

# सुलोहिता या च सुधूम्रवर्णा ।

# स्फुलिङ्गिनी विश्वरुची व देवी

# लेलायमाना इति सप्त जिह्वाः ॥ ४ ॥

### **श्रीनिवासतीर्थविरचिताखण्डार्थः**

कुत्र होमः कर्तव्य इत्याकाङ्क्षायां यदा लेलायते ह्यर्चि- रित्युक्तमधिकरणं विवृण्वन्नाह - कालीत्यादिना । 'दिवु क्रीडा' इत्यादि- धातोर्देवी द्योतमानेत्यर्थः । इदं कालीत्याद्युक्तसप्तजिह्वानामपि विशेष- णम् । अत एवोत्तरत्रैतेषु यश्चरते भ्राजमानेष्वित्युक्तम् । इति एवं नामका लेलायमानाः परिवर्तमाना हव्यवाहस्य सप्तजिह्वा इत्यर्थः ॥ ४ ॥

