+++
title = "०५ सम्यग्यज्ञादिकुर्वतां फलम्"

+++


## एतेषु यश्वरते भ्राजमानेषु यथाकालं चाऽहुतयो ह्याददायन्

# उपनिषत्

# (सम्यग्यज्ञादिकुर्वतां फलम् )

# एतेषु यश्वरते भ्राजमानेषु 

# यथाकालं चाऽहुतयो ह्याददायन् ।

# तं नयन्त्येताः सूर्यस्य रश्मयो 

# यत्र देवानां पतिरेकोऽधिवासः ॥५॥

### **श्रीनिवासतीर्थविरचिताखण्डार्थः**

यो यजमानः भ्राजमानेषु 'भ्राजू दीप्तौ' लिङ्गव्यत्ययेन दीप्यमानासु एतेषु एतासु सप्तजिह्वासु चरते । चरणमेव विवृणोति । यथाकालं तत्तत्कालानुसारेण आहुतय आहुतीर् देवतोद्देशेन आददायन् आददन् वर्तते । ता एता गृहीताहुतयः सूर्यस्य रश्मयः सूर्यरश्मिषु स्थिता देवा यत्र लोके देवानां पतिरेकः प्रधानो ऽधिवासोऽधिकाश्रयो मुख्याश्रय इति यावत् । वर्तते तत्र लोके तं लोकमिति यावत् । नयन्ति ॥ ५ ॥

------------------------------------------------------------------------

एह्येहीति तमाहुतयः सुवर्चसः सूर्यस्य रश्मिभिर्यजमानं वहन्ति

# उपनिषत्

# एह्येहीति तमाहुतयः सुवर्चसः 

# सूर्यस्य रश्मिभिर्यजमानं वहन्ति । 

# प्रियां वाचमभिवदन्त्योऽर्चयन्त्य

# एष वः पुण्यः सुकृतो ब्रह्मलोकः ॥६॥

## **भाष्यम्**

***भगवद्विपयत्वेन कृते '**एष वः पुण्यः सुकृतो ब्रह्मलोकः' । परब्रह्म-लोकः ।***

***'**निष्कामं ज्ञानपूर्वं' च निवृत्तमिह चोच्यते ।***

***निवृत्तं सेवमानस्तु ब्रह्माभ्येति सनातनम् ॥'***

***इति हि व्यासस्मृतिः ॥***

***' स य आत्मानमेव लोकमुपास्ते न हास्य कर्म क्षीयते ॥***

***इति च श्रुतिः ॥***

### **पदार्थदीपिका**

'एष वः पुण्यः सुकृतो ब्रह्मलोकः' इति यज्ञादिकाम्यकर्मणां ब्रह्मलोकप्राप्तिरुच्यते, तदनुपपन्नम् ॥ 'ईयुस्त्रीन् कर्मणा लोकान् ज्ञानेनैव तदुत्तरान्', 'न कर्मभिस्तां गतिमाप्नुवन्ति विद्यातपोयोगसमाधिभाजाम्' इत्यादिवाक्यविरोधादित्यत आह- भगवद्विषयत्वेनेति ॥ भगवत् - प्रीत्यर्थत्वेन निवृत्तकर्मणि कृते सतीति शेषः । तथा चैतदभिप्रायेण ‘एष व’ इत्यादिवाक्यं प्रवृत्तमित्यर्थः । एवं च वो भवतामेष प्रमाणप्रमितः पुण्यः भगवद्विषयकपुण्यकर्मानुष्ठानलभ्यो ब्रह्मलोकः सुसम्यक्कृ तः सिद्धोऽस्तीति तद्वाक्यार्थो द्रष्टव्यः । ननु तथापि ब्रह्मलोक इति भगवद्विषयककर्मानुष्ठानवतां च चतुर्मुखलोकप्राप्तििारुच्यमानाऽनुप- पन्ना । देवतोदशोन कर्मानुष्ठानवतामेव हि देवतालोकप्राप्तिर्न भगवद्विषयककर्मानुष्ठानवताम् । 'देवान् देवयजो यान्ति' इत्यादि- वचनादित्याशङ्कापरिहाराय ब्रह्मलोकशब्दं व्याचष्टे - परब्रह्मलोक इति ॥ ब्रह्मशब्दस्य परब्रह्मण्येव मुख्यत्वात् तल्लोक एव ब्रह्मलोक- शब्देनोच्यत इत्याशयः ।

ननु भगवद्विषयककर्मानुष्ठानवतां भगवल्लोकप्राप्तिर्भवतीत्यत्र किं प्रमाणमित्यत आह- निष्काममिति । ज्ञानपूर्वं कृतं कर्मेति शेषः । अत्रैव प्रमाणान्तरमाह स य इति ॥ लोकं सर्वाश्रयम् । उपास्ते जानाति च । अस्य कर्म । ज्ञानादिपूर्वकमनेनानुष्ठितं कर्मेति यावत् । न क्षीयते अपरोक्षज्ञानद्वाराऽक्षयभगवल्लोकफलकं भवतीति श्रुत्यर्थोऽत्र द्रष्टव्यः ।

