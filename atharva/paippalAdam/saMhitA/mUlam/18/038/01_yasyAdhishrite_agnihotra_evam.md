+++
title = "०१ यस्याधिश्रिते अग्निहोत्र एवम्"

+++
<details><summary>मूलम् (GR)</summary>

यस्याधिश्रिते अग्निहोत्र एवं विद्वान् व्रात्यो ऽतिथिर् गृहम् आगच्छेत् ।  
स्वयम् एनम् अभ्युदेत्य ब्रूयाद् व्रात्याति सृज होष्यामीति ।  
अति च सृजेज् जुहूयान् न चातिसृजेन् न जुहूयात् । +++(Bhatt. sṛje(j); cātisṛje(n))+++  
यो वा एवं विदुषा व्रात्येनानतिसृष्टो जुहोति ।  
न देवयानं पन्थां प्र जानाति न पितृयाणम्  
आ देवेषु वृश्चते ऽहुतम् अस्य भवति ।  
यो वा एवं विदुषा व्रात्येनानतिसृष्टो जुहोति ।  
प्र देवयानं पन्थां जानाति प्र पितृयानं  
पर्य् अस्यास्मिꣳल् लोक आयतनं शिष्यते हुतम् अस्य भवति ॥
</details>