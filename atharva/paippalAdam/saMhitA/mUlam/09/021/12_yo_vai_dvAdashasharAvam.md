+++
title = "१२ यो वै द्वादशशरावम्"

+++
<details><summary>मूलम् (GR)</summary>

यो वै द्वादशशरावं निर्वपेद् विश्वाम् एव देवान् अनु निर् वपेत् ।  
एते वै विश्वे देवा यद् इदं सर्वम् ।  
विश्वांश् चैव देवाꣳल् लोकं चाव रुन्धे  
कल्पन्ते अस्मै विश्वे देवाः प्रियो विश्वेषां देवानां भवति य एवं वेद ।  
स य एवं विद्वान् प्राश्नीयाद् एता एव देवता मनसा ध्यायेद्  
विश्वेषां त्वा देवानां चक्षुषा पश्यामि  
विश्वेषां त्वा देवानां हस्ताभ्याम् आ रभे  
विश्वेषां त्वा देवानाम् आस्येन प्राश्नामि  
विश्वेषां त्वा देवानां जठरे सादयामीति ।  
स यथा हुतम् इष्टं प्राश्नीयाद् एवैनं प्राश्नाति ॥
</details>