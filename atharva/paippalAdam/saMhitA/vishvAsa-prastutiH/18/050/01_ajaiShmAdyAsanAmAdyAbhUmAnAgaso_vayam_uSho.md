+++
title = "०१ अजैष्माद्यासनामाद्याभूमानागसो वयम् उषो"

+++
अजैष्माद्यासनामाद्याभूमानागसो वयम् ।  
उषो यस्माद् दुष्वप्न्याद् अभैष्माप तद् उच्छ ।  
द्विषते तत् परा वह शपते तत् परा वह ।  
यं द्विष्मो यश् च नो द्वेष्टि तस्मा एनद् गमयामः ।  
उषा देवी वाचा संविदाना वाग् देवी उषसा संविदाना ।  
उषस्पतिर् वाचस्पतिना संविदानो वाचस्पतिर् उषस्पतिना संविदाना ।  
ते ऽमुष्मै परा वहन्त्व् अरायान् दुर्णाम्नाः सदान्वा रक्षांसि ।  
कुम्भीका दूषीकाः पीयकान् ।  
जाग्रद्दुष्वप्न्यं स्वप्नेदुष्वप्न्यम् ।  
अनागमिष्यतो वरान् अवित्तेः ।  
संकल्पान् अमुच्या द्रुहः पाशात् ।  
तद् अमुष्याग्ने परा वहन्तु देवा  
वध्रिर् यथासद् विथुरो न साधुः ।  
तद् अस्मै गमयाम इति ॥