+++
title = "०१ एवानेवाव सा गरत्"

+++
एवानेवाव सा गरत् ।  
असौ मां द्वेष्टि स आत्मानं द्वेष्टु  
यो मां द्वेष्टि स आत्मानं द्वेष्टु ।  
निर् द्विषन्तं दिवो निष् पृथिव्या निर् अन्तरिक्षाद् भजाम ।  
सुयामंश् चाक्षुषा ।  
इदम् अहम् अमुम् आमुष्यायणम् अमुष्याः पुत्रं दुष्वप्न्याद् अव दये ।  
यद् अदोअदो अभ्यगच्छं यद् दोषा यत् पूर्वां रात्रिं +++(Bhatt. pūrvāṅ)+++  
यद् दिवा यन् नक्तं यज् जाग्रतो यत् स्वपन्तः ।  
यद् अहरहर् दुष्वप्न्यम् अभिगच्छामि  
तस्माद् एनम् अव दये ।  
तं जहि तेन मन्दस्व तस्य पृष्टीर् अपि शृणीहि  
तं प्राणो जहातु स विप्राणो अस्तु स प्र मीयतां स ततो मा जीवीत् ॥