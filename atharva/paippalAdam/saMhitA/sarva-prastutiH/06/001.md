+++
title = "००१"

+++

<div class="js_include" newlevelforh1="6" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/06/001/_index.md">
<details open><summary><h2>सर्वाष् टीकाः ...{Loading}...</h2></summary>
</details>
</div>


## ०१ तद् इद् आस
<div class="js_include" newlevelforh1="6" title="विश्वास-प्रस्तुतिः" unfilled url="/vedAH/atharva/paippalAdam/saMhitA/vishvAsa-prastutiH/06/001/01_tad_id_Asa.md">
<details open><summary><h3>विश्वास-प्रस्तुतिः ...{Loading}...</h3></summary>

तद् इद् आस भुवनेषु ज्येष्ठं  
यतो जज्ञ उग्रस् त्वेषनृम्णः ।  
सद्यो जज्ञानो नि रिणाति शत्रून्  
अनु यं विश्वे मदन्त्य् ऊमाः ॥
</details>
</div>
<div class="js_include collapsed" newlevelforh1="6" title="मूलम्" unfilled url="/vedAH/atharva/paippalAdam/saMhitA/mUlam/06/001/01_tad_id_Asa.md">
<details><summary><h3>मूलम् ...{Loading}...</h3></summary>
<details><summary>मूलम् (GR)</summary>

तद् इद् आस भुवनेषु ज्येष्ठं  
यतो जज्ञ उग्रस् त्वेषनृम्णः ।  
सद्यो जज्ञानो नि रिणाति शत्रून्  
अनु यं विश्वे मदन्त्य् ऊमाः ॥
</details>
</details>
</div>
<div class="js_include collapsed" newlevelforh1="6" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/06/001/01_tad_id_Asa.md">
<details><summary><h3>सर्वाष् टीकाः ...{Loading}...</h3></summary>
</details>
</div>

## ०२ वावृधानः शवसा भूर्योजाः
<div class="js_include" newlevelforh1="6" title="विश्वास-प्रस्तुतिः" unfilled url="/vedAH/atharva/paippalAdam/saMhitA/vishvAsa-prastutiH/06/001/02_vAvRdhAnaH_shavasA_bhUryojAH.md">
<details open><summary><h3>विश्वास-प्रस्तुतिः ...{Loading}...</h3></summary>

वावृधानः शवसा भूर्योजाः  
शत्रुर् दासाय भियसं दधाति ।  
अव्यनच् च व्यनच् च सस्नि  
सं ते नवन्त प्रभृता मदेषु ॥
</details>
</div>
<div class="js_include collapsed" newlevelforh1="6" title="मूलम्" unfilled url="/vedAH/atharva/paippalAdam/saMhitA/mUlam/06/001/02_vAvRdhAnaH_shavasA_bhUryojAH.md">
<details><summary><h3>मूलम् ...{Loading}...</h3></summary>
<details><summary>मूलम् (GR)</summary>

वावृधानः शवसा भूर्योजाः  
शत्रुर् दासाय भियसं दधाति ।  
अव्यनच् च व्यनच् च सस्नि  
सं ते नवन्त प्रभृता मदेषु ॥
</details>
</details>
</div>
<div class="js_include collapsed" newlevelforh1="6" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/06/001/02_vAvRdhAnaH_shavasA_bhUryojAH.md">
<details><summary><h3>सर्वाष् टीकाः ...{Loading}...</h3></summary>
</details>
</div>

## ०३ त्वे क्रतुम् अपि
<div class="js_include" newlevelforh1="6" title="विश्वास-प्रस्तुतिः" unfilled url="/vedAH/atharva/paippalAdam/saMhitA/vishvAsa-prastutiH/06/001/03_tve_kratum_api.md">
<details open><summary><h3>विश्वास-प्रस्तुतिः ...{Loading}...</h3></summary>

त्वे क्रतुम् अपि पृञ्चन्ति विश्वे  
द्विर् यद् एते त्रिर् भवन्त्य् ऊमाः ।  
स्वादोः स्वादीयः स्वादुना सृजा सम्  
अदः सु मधु मधुनाभि योधीः ॥
</details>
</div>
<div class="js_include collapsed" newlevelforh1="6" title="मूलम्" unfilled url="/vedAH/atharva/paippalAdam/saMhitA/mUlam/06/001/03_tve_kratum_api.md">
<details><summary><h3>मूलम् ...{Loading}...</h3></summary>
<details><summary>मूलम् (GR)</summary>

त्वे क्रतुम् अपि पृञ्चन्ति विश्वे  
द्विर् यद् एते त्रिर् भवन्त्य् ऊमाः ।  
स्वादोः स्वादीयः स्वादुना सृजा सम्  
अदः सु मधु मधुनाभि योधीः ॥
</details>
</details>
</div>
<div class="js_include collapsed" newlevelforh1="6" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/06/001/03_tve_kratum_api.md">
<details><summary><h3>सर्वाष् टीकाः ...{Loading}...</h3></summary>
</details>
</div>

## ०४ इति चिद् धि
<div class="js_include" newlevelforh1="6" title="विश्वास-प्रस्तुतिः" unfilled url="/vedAH/atharva/paippalAdam/saMhitA/vishvAsa-prastutiH/06/001/04_iti_chid_dhi.md">
<details open><summary><h3>विश्वास-प्रस्तुतिः ...{Loading}...</h3></summary>

इति चिद् धि त्वा धना जयन्तं  
रणेरणे अनुमदन्ति विप्राः ।  
ओजीयो धृष्णो स्थिरम् आ तनुष्व  
मा त्वा दभन् दुरेवा यातुधानाः ॥
</details>
</div>
<div class="js_include collapsed" newlevelforh1="6" title="मूलम्" unfilled url="/vedAH/atharva/paippalAdam/saMhitA/mUlam/06/001/04_iti_chid_dhi.md">
<details><summary><h3>मूलम् ...{Loading}...</h3></summary>
<details><summary>मूलम् (GR)</summary>

इति चिद् धि त्वा धना जयन्तं  
रणेरणे अनुमदन्ति विप्राः ।  
ओजीयो धृष्णो स्थिरम् आ तनुष्व  
मा त्वा दभन् दुरेवा यातुधानाः ॥
</details>
</details>
</div>
<div class="js_include collapsed" newlevelforh1="6" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/06/001/04_iti_chid_dhi.md">
<details><summary><h3>सर्वाष् टीकाः ...{Loading}...</h3></summary>
</details>
</div>

## ०५ त्वया वयं शाशद्महे
<div class="js_include" newlevelforh1="6" title="विश्वास-प्रस्तुतिः" unfilled url="/vedAH/atharva/paippalAdam/saMhitA/vishvAsa-prastutiH/06/001/05_tvayA_vayaM_shAshadmahe.md">
<details open><summary><h3>विश्वास-प्रस्तुतिः ...{Loading}...</h3></summary>

त्वया वयं शाशद्महे रणेषु  
प्रपश्यन्तो युधेन्यानि भूरि ।  
चोदयामि त आयुधा वचोभिः  
सं ते श्यामि ब्रह्मणा वयांसि ॥
</details>
</div>
<div class="js_include collapsed" newlevelforh1="6" title="मूलम्" unfilled url="/vedAH/atharva/paippalAdam/saMhitA/mUlam/06/001/05_tvayA_vayaM_shAshadmahe.md">
<details><summary><h3>मूलम् ...{Loading}...</h3></summary>
<details><summary>मूलम् (GR)</summary>

त्वया वयं शाशद्महे रणेषु  
प्रपश्यन्तो युधेन्यानि भूरि ।  
चोदयामि त आयुधा वचोभिः  
सं ते श्यामि ब्रह्मणा वयांसि ॥
</details>
</details>
</div>
<div class="js_include collapsed" newlevelforh1="6" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/06/001/05_tvayA_vayaM_shAshadmahe.md">
<details><summary><h3>सर्वाष् टीकाः ...{Loading}...</h3></summary>
</details>
</div>

## ०६ स्तुषेय्यं पुरुवर्पसम् ऋभ्वम्
<div class="js_include" newlevelforh1="6" title="विश्वास-प्रस्तुतिः" unfilled url="/vedAH/atharva/paippalAdam/saMhitA/vishvAsa-prastutiH/06/001/06_stuSheyyaM_puruvarpasam_Rbhvam.md">
<details open><summary><h3>विश्वास-प्रस्तुतिः ...{Loading}...</h3></summary>

स्तुषेय्यं पुरुवर्पसम् ऋभ्वम्  
इनतमम् आप्त्यम् आप्त्यानाम् ।  
आ दर्शते शवसा सप्त दानून्  
प्र साक्षते प्रतिमानानि भूरि ॥
</details>
</div>
<div class="js_include collapsed" newlevelforh1="6" title="मूलम्" unfilled url="/vedAH/atharva/paippalAdam/saMhitA/mUlam/06/001/06_stuSheyyaM_puruvarpasam_Rbhvam.md">
<details><summary><h3>मूलम् ...{Loading}...</h3></summary>
<details><summary>मूलम् (GR)</summary>

स्तुषेय्यं पुरुवर्पसम् ऋभ्वम्  
इनतमम् आप्त्यम् आप्त्यानाम् ।  
आ दर्शते शवसा सप्त दानून्  
प्र साक्षते प्रतिमानानि भूरि ॥
</details>
</details>
</div>
<div class="js_include collapsed" newlevelforh1="6" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/06/001/06_stuSheyyaM_puruvarpasam_Rbhvam.md">
<details><summary><h3>सर्वाष् टीकाः ...{Loading}...</h3></summary>
</details>
</div>

## ०७ नि तद् दधिषे
<div class="js_include" newlevelforh1="6" title="विश्वास-प्रस्तुतिः" unfilled url="/vedAH/atharva/paippalAdam/saMhitA/vishvAsa-prastutiH/06/001/07_ni_tad_dadhiShe.md">
<details open><summary><h3>विश्वास-प्रस्तुतिः ...{Loading}...</h3></summary>

नि तद् दधिषे ऽवरं परं च  
यस्मिन्न् आविथावसा दुरोणे ।  
आ मातरा स्थापयसे जिगत्नू  
अत इनोषि कर्वरा पुरूणि ॥
</details>
</div>
<div class="js_include collapsed" newlevelforh1="6" title="मूलम्" unfilled url="/vedAH/atharva/paippalAdam/saMhitA/mUlam/06/001/07_ni_tad_dadhiShe.md">
<details><summary><h3>मूलम् ...{Loading}...</h3></summary>
<details><summary>मूलम् (GR)</summary>

नि तद् दधिषे ऽवरं परं च  
यस्मिन्न् आविथावसा दुरोणे ।  
आ मातरा स्थापयसे जिगत्नू  
अत इनोषि कर्वरा पुरूणि ॥
</details>
</details>
</div>
<div class="js_include collapsed" newlevelforh1="6" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/06/001/07_ni_tad_dadhiShe.md">
<details><summary><h3>सर्वाष् टीकाः ...{Loading}...</h3></summary>
</details>
</div>

## ०८ इमा ब्रह्म बृहद्दिवो
<div class="js_include" newlevelforh1="6" title="विश्वास-प्रस्तुतिः" unfilled url="/vedAH/atharva/paippalAdam/saMhitA/vishvAsa-prastutiH/06/001/08_imA_brahma_bRhaddivo.md">
<details open><summary><h3>विश्वास-प्रस्तुतिः ...{Loading}...</h3></summary>

इमा ब्रह्म बृहद्दिवो विवक्ति-  
-इन्द्राय शूषम् अग्रियः स्वर्षाः ।  
महो गोत्रस्य क्षयति स्वराजो  
दुरश् च विश्वा अवृणोद् अप स्वाः ॥
</details>
</div>
<div class="js_include collapsed" newlevelforh1="6" title="मूलम्" unfilled url="/vedAH/atharva/paippalAdam/saMhitA/mUlam/06/001/08_imA_brahma_bRhaddivo.md">
<details><summary><h3>मूलम् ...{Loading}...</h3></summary>
<details><summary>मूलम् (GR)</summary>

इमा ब्रह्म बृहद्दिवो विवक्ति-  
-इन्द्राय शूषम् अग्रियः स्वर्षाः ।  
महो गोत्रस्य क्षयति स्वराजो  
दुरश् च विश्वा अवृणोद् अप स्वाः ॥
</details>
</details>
</div>
<div class="js_include collapsed" newlevelforh1="6" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/06/001/08_imA_brahma_bRhaddivo.md">
<details><summary><h3>सर्वाष् टीकाः ...{Loading}...</h3></summary>
</details>
</div>

## ०९ एवा महान् बृहद्दिवो
<div class="js_include" newlevelforh1="6" title="विश्वास-प्रस्तुतिः" unfilled url="/vedAH/atharva/paippalAdam/saMhitA/vishvAsa-prastutiH/06/001/09_evA_mahAn_bRhaddivo.md">
<details open><summary><h3>विश्वास-प्रस्तुतिः ...{Loading}...</h3></summary>

एवा महान् बृहद्दिवो अथर्वा-  
-अवोचत् स्वां तन्वम् इन्द्रम् एव ।  
स्वसारो मातरिभ्वरीर् अरिप्रा  
हिन्वन्ति च शवसा वर्धयन्ति च ॥
</details>
</div>
<div class="js_include collapsed" newlevelforh1="6" title="मूलम्" unfilled url="/vedAH/atharva/paippalAdam/saMhitA/mUlam/06/001/09_evA_mahAn_bRhaddivo.md">
<details><summary><h3>मूलम् ...{Loading}...</h3></summary>
<details><summary>मूलम् (GR)</summary>

एवा महान् बृहद्दिवो अथर्वा-  
-अवोचत् स्वां तन्वम् इन्द्रम् एव ।  
स्वसारो मातरिभ्वरीर् अरिप्रा  
हिन्वन्ति च शवसा वर्धयन्ति च ॥
</details>
</details>
</div>
<div class="js_include collapsed" newlevelforh1="6" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/06/001/09_evA_mahAn_bRhaddivo.md">
<details><summary><h3>सर्वाष् टीकाः ...{Loading}...</h3></summary>
</details>
</div>