+++
title = "०४३"

+++

<div class="js_include" newlevelforh1="2" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/18/043/_index.md">
<details open><summary><h2>सर्वाष् टीकाः ...{Loading}...</h2></summary>
</details>
</div>


## ०१ यो ऽस्य प्रथमो
<div class="js_include" newlevelforh1="3" title="विश्वास-प्रस्तुतिः" unfilled url="/vedAH/atharva/paippalAdam/saMhitA/vishvAsa-prastutiH/18/043/01_yo-sya_prathamo.md">
<details open><summary><h3>विश्वास-प्रस्तुतिः ...{Loading}...</h3></summary>

यो ऽस्य प्रथमो ऽपानः । सा पौर्णमासी ।  
यो ऽस्य द्वितीयो ऽपानः । साष्टका ।  
यो ऽस्य तृतीयो ऽपानः । सामावास्या ।  
यो ऽस्य चतुर्थो ऽपानः । सा श्रद्धा ।  
यो ऽस्य पञ्चमो ऽपानः । सा दीक्षा ।  
यो ऽस्य षष्ठो ऽपानः । स यज्ञः ।  
यो ऽस्य सप्तमो ऽपानः । स वषट्कारः ।  
यो ऽस्य प्रथमो व्यानः । सेयं भूमिः ।  
यो ऽस्य द्वितीयो व्यानः । तद् अन्तरिक्षम् ।  
यो ऽस्य तृतीयो व्यानः । स द्यौः ।  
यो ऽस्य चतुर्थो व्यानः । तानि नक्षत्राणि ।  
यो ऽस्य पञ्चमो व्यानः । त ऋतवः ।  
यो ऽस्य षष्ठो व्यानः । त आर्तवाः ।  
यो ऽस्य सप्तमो व्यानः । स संवत्सरः ।  
समानं अर्थं परि यन्ति देवा इति  
संवत्सरं वावैतद् ऋतवो *ऽनु परि यन्ति ।  
यद् आदित्यम् अभि सं विशन्तीति  
पौर्णमासीं चैव तद् अमावास्यां चाभि सं विशन्ति ।  
तद् एकं रूपम् अमृतत्वम् एषाम् इत्य् आहुतिर् एव ।  
रूपंरूपं तपसा वर्धमाना इत्य् अहोरात्रे एव ।  
यो ऽस्य दक्षिणः कर्णः सो ऽयम् अग्निर् यः सव्यः सो ऽयं पवमानः ।  
यद् अस्य दक्षिणम् अक्षि तद् असाव् आदित्यो यत् सव्यं तद् असौ चन्द्रमाः ।  
दितिश् चादितिश् च शीर्षकपाले संवत्सरः शिरो ऽहोरात्रे नासिके ।  
रात्र्या पराङ् अह्ना प्रत्यङ् नमो व्रात्याय ॥
</details>
</div>
<div class="js_include collapsed" newlevelforh1="3" title="मूलम्" unfilled url="/vedAH/atharva/paippalAdam/saMhitA/mUlam/18/043/01_yo-sya_prathamo.md">
<details><summary><h3>मूलम् ...{Loading}...</h3></summary>
<details><summary>मूलम् (GR)</summary>

यो ऽस्य प्रथमो ऽपानः । सा पौर्णमासी ।  
यो ऽस्य द्वितीयो ऽपानः । साष्टका ।  
यो ऽस्य तृतीयो ऽपानः । सामावास्या ।  
यो ऽस्य चतुर्थो ऽपानः । सा श्रद्धा ।  
यो ऽस्य पञ्चमो ऽपानः । सा दीक्षा ।  
यो ऽस्य षष्ठो ऽपानः । स यज्ञः ।  
यो ऽस्य सप्तमो ऽपानः । स वषट्कारः ।  
यो ऽस्य प्रथमो व्यानः । सेयं भूमिः ।  
यो ऽस्य द्वितीयो व्यानः । तद् अन्तरिक्षम् ।  
यो ऽस्य तृतीयो व्यानः । स द्यौः ।  
यो ऽस्य चतुर्थो व्यानः । तानि नक्षत्राणि ।  
यो ऽस्य पञ्चमो व्यानः । त ऋतवः ।  
यो ऽस्य षष्ठो व्यानः । त आर्तवाः ।  
यो ऽस्य सप्तमो व्यानः । स संवत्सरः ।  
समानं अर्थं परि यन्ति देवा इति  
संवत्सरं वावैतद् ऋतवो *ऽनु परि यन्ति ।  
यद् आदित्यम् अभि सं विशन्तीति  
पौर्णमासीं चैव तद् अमावास्यां चाभि सं विशन्ति ।  
तद् एकं रूपम् अमृतत्वम् एषाम् इत्य् आहुतिर् एव ।  
रूपंरूपं तपसा वर्धमाना इत्य् अहोरात्रे एव ।  
यो ऽस्य दक्षिणः कर्णः सो ऽयम् अग्निर् यः सव्यः सो ऽयं पवमानः ।  
यद् अस्य दक्षिणम् अक्षि तद् असाव् आदित्यो यत् सव्यं तद् असौ चन्द्रमाः ।  
दितिश् चादितिश् च शीर्षकपाले संवत्सरः शिरो ऽहोरात्रे नासिके ।  
रात्र्या पराङ् अह्ना प्रत्यङ् नमो व्रात्याय ॥
</details>
</details>
</div>
<div class="js_include collapsed" newlevelforh1="3" title="सर्वाष् टीकाः" unfilled url="/vedAH/atharva/paippalAdam/saMhitA/sarvASh_TIkAH/18/043/01_yo-sya_prathamo.md">
<details><summary><h3>सर्वाष् टीकाः ...{Loading}...</h3></summary>
</details>
</div>